༄༅།།བོད་ཀྱི་ནང་བསྟན་དཔེ་ཚོགས་ལྟེ་བ།།
Tibetan Buddhist Resource Center
Text Scan Input Form - Title Page
TBRC Volume Number
TBRC Work Number (W)
Title
4265
23671
ནགས་ཤོད་འབྲི་རུའི་ལོ་རྒྱུས།
nags shod 'bri ru'i lo rgyus
Author
རི་དབང་བསྟན་འཛིན།
ri dbang bstan 'dzin
Descriptor
Original Publication
Place
lha sa
Publisher
bod ljongs mi dmangs dpe skrun khang
2002
Date
Total Volumes
Current Volume (of Total)
Number of TBRC Introductory Pages
Number of Introductory Pages
Number of Text Pages
TBRC Scanning Information
38
448 + 4
scanned at m/s satluj infotech images, 63-f sujan singh park, new
delhi 110003, india for the tibetan buddhist resource center, 150
17th st., new york city, ny 10011, usa 2004
scanned for preservation purposes only; cannot be distributed



LC Control Number: 2002298468
Type of Material: Text (Book, Microform, Electronic, etc.)
Personal Name: Ri-dban-bstan-'dzin, 1948-
Main Title: Nags-'sod 'Bri-ru'i lo rgyus / Ri-dban-bstan-'dzin.
Variant Title: Chinese colophon title: Xizang Naxue Biru shi
Edition Information: Par thens 1.
Published/Created: Lha-sa : Bod-ljons mi dmans dpe skun khan, 2002.
Description: 13,3, 448 p. : col. ill. ; 21 cm.
ISBN: 7223012994
Summary: History of 'Bri-ru place in Nags- sod area of eastern Tibet.
Subjects: 'Bri-ru (China)--History,
Overseas Acq. No.: Ch-Tib-2002-298468; 16
Other System No.: (DLC) 2002298468
Repro./Stock No.: Library of Congress -- New Delhi Overseas Office Rs510.00
Geog. Area Code: a-cc-ti
Quality Code: lcode



༄༅།།ནགས་ཤོད་འབྲི་རུའི་ལོ་རྒྱུས།
རི་དབང་བསྟན་འཛིན།
རི་དབང་བསྟན་འཛིན། ༡༩༩ ལོར་
ལྷ་རི་རྫོང་ཁོངས་བསངས་ཆེན་དུ་སྐུ་འཁྲུངས།
དགུང་ལོ་༥་ནས་ ༡༣ བར་ནགས་ཤོད་འབྲི་རུ་
རྫོང་འ གོ མ་དགོན་གསར་དགོན་ཆོས་འཁོར་
བྱམས་པ་གླིང་དུ་ནང་བསྟན་ཆོས་ལུགས་
འཛིན་སྐྱོང་མཛད། ༡༩༥༩ ལོར་མདོ༌ས་
སྨད་ཆོས་ལུགས་དོན་བྱེད་ཨུ་ཡོན་ལྷན་ ཁང་
གི་ཨུ་ཡོན་དང་དེ་རྗེས་འབྲི་རུ་རྫོང་བཅིངས་
འ གྲོལ་ཨུ་ཡོན་ལྷན་ཁང་དང་ཆོས་ལུགས་དོན་
བྱེད་ཨུ་ཡོན་ལྷན་ཁང་གི་རྒྱུན་ལས་ཨུ་ཡོན་གྱི་
ཐུགས་ ༣ གནུ་བཞེས། དགུང་ལོ་ ༡༢ དུ''ག་
དམངས་གཙོ་བཅོས་བསྒྱུར་བྱེད་འགོ་ཚུགས་
པ་ནས་དགུང་ལོ་ ༣ ༣ བར་ཞིང་འབྲོག་ལས་
དང་ལམ་བཟོ་ ཨར་ལས་སོགས་གནང་ཞིང་།
ད གུང་ལོ་ ༣ ནས་ ༢༣ བར་ངལ་རྩོལ་བསྒྱུར་
བ ཀོད་ ཀྱིས་ མར་ ལས་ དང་། ཤིང་བཟོ།
ལྕགས་བཟོ། རུ མ་འ ཐུག་ སོགས་ ཀྱི་ཕྱག་
ལས་གནང་། དགུང་ལོ་ ༣༢ ཐོག་ཉེས་མེད་
དག་སེལ་དཀར་འདོན་བྱུང་ སྟེ་ལས་བཟོའི
མཚན་ཐོབ་ནས་ནག་ཆུ་ཁོ་གདན་བཟོ་གྲྭའི་
མཚོན་བྲིས་ཀྱི་ཕྱག་ལས་གནང་བ་དང་དགུང་
ལོ་ ༣ ནས་བཟུང་སྔ་རྗེས་སུ་ཀྲུང་གོ་བོདོ'''
ལྗོངས་ནང་བསྟེན་འ ཐུན་ཚོགས་ཀྱི་ལབ་མས་
འཛིན་དང་རྒྱུན་ལས་ལས་འཛིན། ནག་ཆུ་
ང་བསྟན་ཆོས་ཚོགས་ཀྱི་རྒྱུན་ལས་ དང་་་་
ཚོགས་གཙོ་གཞོན་པ། འབྲི་རུ་རྫོང་སྲིད་
གྲོས་ཀྱི་ཀྲུའུ་ཞི་གཞོན་པ། ནག་ཆུ་ས་གནས་
སྲིད་གྲོས་ཀྱི་རྒྱུན་ལས་ཨུ་ཡོན། བོད་ལྗོངས་
ས་ཀྱི་ཨུ་ཡོན། འགོམ་དགོན་གསར་
ད གོན་གྱི་དམངས་གཙོ་བདག་གཉེར་ཨུ་ཡོན་
ལྷན་ཁང་གི་ཀྲུའུ་རེན་བཅས་ཀྱི་ཐུགས་འགན་
བཞེས་པ་དང༌ ༡༩༩༩༥ ལོར་པེ་ཅིང་དུ་
ཀྲུང་གོ་བོད་བརྒྱུད་མཐོ་རིམ་ནང་བསྟན་སློབ་
གྲྭ་ཆེན་མོའི་སློབ་ཐོན་ལག་འཁྱེར་ཐོབ། ད་
བར་ སྔ་རྗེས་སུ་ འབྲི་རུའི་ལོ་རྒྱུས་ ཐེངས་
གཉིས་ཙམ་དང་གཞན་ཡང་གནས་དགོན་གྱི་
ལོ་རྒྱུས་ཁ་ཤས་བརྩམས་པ་སོགས་སོ། །
6 ཀྐ
བོད་ལྗོངས་མི་དམངས་དཔེ་སྐྲུན་ཁང་།



ནགས་ཤོད་རི་ཆེན་ནག་ལྷ་ཛམ་བྷ།
ནགས་སྟོད་མེ་མོ་བྲག་དཀར།



འབྲི་རུའི་གནས་ལྗོངས།
༡
འབུམརྗེའི་ཤེལ་དཀར་སྨུག་ཆུང་ཆགས་གནས་ཤག་རྫོང་མཁར།



ཁམས་སྲིན་མོ་རྫོང་།
གསའ་ཕུའི་མགོན་ལྷ་དཀར་པོ།



བརྗིད་ཉམས་ལྡན་པའི་ཡུལ་ལུང་།
མཚོ་བཟང་བྲག་རིའི་མཛེས་ཉམས།



རང་བྱུང་ངོ་མཚར་བྲག་རི།
ནགས་ཤོད་རྡོ་ཕུར་བཅུ་གསུམ་གྱི་གྲས་ཤིག



བྱང་གཉན་ཆེན་ཐང་ལྷ།
ལོ་ངོ་བརྒྱ་ཕྲག་ཁ་ཤས་ཀྱི་ལོ་རྒྱུས་ལྡན་པའི་འབྲི་རུའི་རྒྱུ་ཟམ།



དེ་སྔའི་འབྲི་རུ་རྫོང་།
གནའ་རབས་ཀྱི་རྒྱ་བོད་ཧོར་གསུམ་གྱི་ཡིག་རིགས།



རྒྱ་བཟའ་ཀོང་ཇོའི་ཕྱག་བྲིས་ཡིག་དྲུག་མ།
སོག་པོ་རྟ་ཁྲབ་ཅན་གྱི་རྟ་ཤ་འཚོད་སྣོད།



བྲམ་ལག་ཤེལ་དཀར་མཆོད་རྟེན།
s @t
சாராயபாப்பா
>
པསz
2
ཚོགས་གུར།



2
»
ར་བ་ཅན་གྱི་གུར་མོ་ཆེ།
འབྲོག་སྡེའི་སྦྲ་གུར།



འབྲི་རུའི་སྲོལརྒྱུན་རྒྱན་གོས།
ནགས་ཤོད་འབྲོག་མོའི་རྒྱུན་ལྡན་ཆས་གོས།



དུས་སྟོན་གྱི་གཟབ་མཆོར།
ག
རྒྱན་གྱིས་བཀླུབས་པའི་རྟ་པ།



འགྲོས་རྒྱུག་འགྲན་བསྡུར།
སྤྲོ་སེམས་འཁོལ་བའི་མཉམ་ཚོགས་སྒོར་གཞས།



སྟེང་དཀར་རས་པའི་གར་ཉམས།
དགོན་པའི་གར་འཆམ།



13
གཡང་དཀར་ལུག་ཁྱུ།
ནོར་སྤུ་རྟགས་ཅན།



ལོ་ལེགསརྔ་བསྡུ་བྱེད་པ།
དབྱར་རྩྭ་དགུན་འབུ།



གླ་རྩི།



རྒྱུན་བཟས་ཤ་མར་ཐུད་སོགས།
་
ཆགས་རི་དགོན།



ཤུག་ལྡིང་དགོན།
ཆོས་སྡེ་དགོན།



གཡག་འཁྲབ་དགོན།
།
g
འབྲི་རུ་དགོན།



ཆོས་གླིང་དགོན།
སྒྲུབ་སྡེ་དགོན།



འབྲོང་སྣ་དགོན།
འགོམ་དགོན་གསར་དགོན།



[
་
རྭ་ཁྱིམ་དགོན།
ལྟ་སྨོན་དགོན།



རབ་བརྟན་དགོན།
རྒོད་ལུང་དགོན།



ཝ་ཐང་དགོན།
གླང་དེལ་དགོན།



སེར་བཀྲ་ཤིས་དགོན།
བྱ་སྣ་དགོན།



1
པད་དཀར་དགོན།
ཡ་ང་བྱ་མདའ་དགོན།



ap
ནht
རྒྱལ་ཤོད་གསའ་མདའ་བོན་དགོན།
གཡང་ཤོད་དགོན།



དགའ་རི་དགོན།
བས༌
རྡོ་རྟེང་དགོན།



དངུལ་ཁོ་དགོན།
དཔལ་ལྡན་ཀླུ་མཁར་དགོན།



ན
རྫོང་རྩེ་བྲམ་ལག་ཤེལ་དཀར་འབུམ་པ།
སློབ་དཔོན་པདྨ་འབྱུང་གནས་ཀྱི་མེ་འབར་སྒྲུབ་ཕུག



༈
་་་
H
སྟག་ཕུའི་ཕོ་བྲང་།
ལྟ་སྨོན་དགོན་དུར་ཁྲོད་ཀྱི་མི་ཐོད་བརྩེགས་མ།



༄༅། །བོད་ལྗོངས་ནགས་ཤོད་འབྲི་རུའི་ལོ་རྒྱུས་
རབ་རིམ་སཱ་ལའི་ལྗོན་པ།
རི་དབང་བསྟན་འཛིན་གྱིས་བརྩམས།
བོད་ལྗོངས་མི་དམངས་དཔེ་སྐྲུན་ཁང་།



རྩོམ་སྒྲིག་འགན་འཁུར་བ། དོན་ཕུན།
མདུན་ཤོག་ཇུས་འགོད་པ། ངག་ཆོས།
ནགས་ཤོད་འབྲི་རུའི་ལོ་རྒྱུས།
རི་དབང་བསྟན་འཛིན་གྱིས་བརྩམས།
བོད་ལྗོངས་མི་དམངས་དཔེ་སྐྲུན་ཁང་ནས་བསྐྲུན་ཏེ་བཀྲམ།
བོད་དམག་ཁུལ་ཁང་པར་འདེབས་བཟོ་གྲྭས་པར་བཏབ།
དེབ་ཚད་850X1168 1/32 ཤོག་ཁ་14. 75
བར་འཇུག་ཤོག་གྲངས་16 ཡིག་འབྲུ་ཁྲི་25
2002ལོའི་ཟླ་3པར་པར་གཞི་1པར་ཐེངས་1བཏབ།
པར་གྲངས་01-1,500
ISBN7-223-01299-4/K• 17
ཡིག་རིགས་(བོད་78) རིན་གོང་སྒོར་19



དེང་གི་ཆར་བོད་མི་རིགས་ཀྱི་ལོ་རྒྱུས་རིག་གནས་མྱུར་སྐྱོབ་དང་དར་སྤེལ་
གཏོང་བའི་འབོད་སྐུལ་དབྱར་སྐྱེས་རྔ་གསང་ཇི་བཞིན་ས་མཐོའི་ཡུལ་གྲུ་གང་
སར་ཁྱབ་པའི་སྐབས་སུ་རང་རྫོང་སྲིད་གྲོས་ཀྱི་ཀྲུའུ་ཞི་སྐུ་གཞོན་རི་དབང་བསྟན་
འཛིན་མཆོག་གིས་གཙོས་པའི་རྫོང་ལོ་རྒྱུས་རྩོམ་འབྲི་ཚོགས་ཆུང་གིས་ལྗགས་
རྩོམ་མཛད་པའི་《ནགས་ཤོད་འབྲི་རུའི་ལོ་རྒྱུས་》དེབ་ཐེར་འདི་རྒྱ་ཆེའི་ཀློག་པ་
པོའི་སྤྱན་སྔར་འབུལ་རྒྱུ་བྱུང་བ་དང༌། ལོ་རྒྱུས་ཀྱི་དེབ་ཐེར་འདིས་འབྲི་རུའི་
ཁུལ་གྱི་ཕྱི་སྣོད་རང་བྱུང་ཁམས་ཀྱི་ཆགས་ཚུལ་དང་ནང་བཅུད་ཀྱི་འགྲོ་བ་མིའི་
ཡུལ་གོམས་གཤིས་ལུགས། སྤྱི་ཚོགས་ཀྱི་འཕེལ་རིམ་བཅས་དཔར་རིས་དང་
སྦྲགས་ཏེ་ཁ་གསལ་གོ་བདེར་བཅོས་ཡོད་པས་རྫོང་འདི་ཕྱི་ཕྱོགས་སུ་སྒོ་མོ་དབྱེ་
རྒྱུ་དང་ནང་ཁུལ་འཁྲུག་ ཏུ་འགྲོ་རྒྱུར་སྣེ་ཤན་གྱི་ནུས་པ་ཐོན་རྒྱུ་མ་ཟད་ཕྱིས་
འབྱུང་ལོ་རྒྱུས་ཀྱི་དཔྱད་གཞིར་མཁོ་བའི་ཁུངས་བཙན་གྱི་ཁྲིད་སྟོན་ཡང་མཛད་
པ་སྨོས་ཅི།
སྨྲས་པ། ཟབ་ཡངས་མཁྱེན་དཔྱོད་ཐུགས་མཚོ་ལས་འཁྲུངས་པའི། །
ཟབ་གསལ་ཚིག་སྦྱོར་མུ་ཏིག་ཕྲེང་བའི་རྒྱུན། །
ཟབ་འཇུག་འགྲོ་བློའི་མགུལ་རྒྱན་དུ་འཚེར་བ། །
ཟབ་བརྗིད་འབྲི་རུའི་ལོ་རྒྱུས་དེ་བསྟོད་དོ། །
བོད་ལྗོངས་ནགས་ཤོད་འབྲི་རུ་རྫོང་མི་དམངས་སྲིད་གཞུང་གི་
རྫོང་དཔོན། ཡོན་ཏན་གྲགས་པས།
བོད་རབ་བྱུང་བཅུ་བདུན་པའི་ལྕགས་སྦྲུལ་ལོའི་ཐ་སྐར་དམར་ཕྱོགས་
རྒྱལ་བ་དང་པོར་དད་སྨོན་དང་བཅས་ཏེ་སྦྱར།



བོད་ལྗོངས་ནགས་ཤོད་འབྲི་རུའི་ལོ་རྒྱུས་རབ་
རིམ་སཱ་ལའི་ལྗོན་པ་ཞེས་བྱ་བའི་
དོན་མདོར་བསྟན་པ།
དེ་ཡང་བོད་ལྗོངས་ནགས་ཤོད་འབྲི་རུ་རྫོང་འདི་ནི། ནག་ཆུ་ས་གནས་
ཀྱི་ཤར་ངོས་དང༌། ཆབ་མདོའི་ནུབ། དབུས་ཁམས་གཉིས་ཀྱི་སོ་མཚམས་
སུ་མདོ་སྟོད་ཀྱི་ཆར་གཏོགས་ཡོད་པ་དང་། རྒྱ་མོ་རྔུལ་ཆུའི་ (རྒྱ་མོ་ངུ་ཆུ་)
སྟོད་རྒྱུད་དུ་གནས་ཡོད། ནགས་ཤོད་འབྲི་རུའི་ཡུལ་ཁམས་གནས་ཡུལ་ནི།
གོ་ལའི་ཤར་གྱི་གཞུང་ཐིག་91°47 --94*27དང༌། བྱང་གི་འཕྲད་ཐིག་31/
12 —32 20 བར་དུ་གནས་ཡོད། རྒྱ་ཁྱོན་སྤྱི་ལེ་ངོས་སྙོམས་གྲུ་བཞི་མ་་་
༡༡༩ ༥༦ཡོད་པ་དང་། རྒྱ་མཚོའི་ངོས་ལས་མཐོ་ཚད་ཆ་སྙོམས་རྨིད་་་་་་
༩༠༠༠ ཡོད་པ་དང༌། ས་ཞིང་རྒྱ་ཁྱོན་མུའུ་ཁྲི་༣. ༣དང༌། རྩྭ་ཐང་རྒྱ་ཁྱོན་
མུའུ་ཁྲི་ ༡༥༦༦ ནགས་ཚལ་རྒྱ་ཁྱོན་མུའུ་ཁྲི་ ༢༠བཅས་ཡོད་པ་རེད། མི་
གྲངས་ ༤༠༠༠༠ ལྷག་ཙམ་ཡོད། ད་ལྟའི་འ བྲི་རུ་རྫོང་ཁོངས་ སུ་ ཤང་ ཁག་
༡༡ཡོད་པ་དང་། གྲོང་མི་ཨུ་ཡོན་ལྷན་ཁང་ ༡ཥ༥ དང་། དགོན་ པ་་་་་་
༢ ༥དང་ལྷ་ཁང་རི་ཁྲོད་༩ ༣ཡོད་པ་རེད། ད་ལྟའི་འབྲི་རུའི་ཁུལ་འདི་ཉིད་
གནའ་རབས་སྤྱི་ལོའི་སྔོན་གྱི་དུས་རབས་བཞི་པའི་སྐབས་སུ་ཞང་ཞུང་ཁྲི་སྡེ་བཅུ་
གཉིས་ཁོངས་སུ་གཏོགས་ཡོད་པ་དང་། དེ་རྗེས་དུས་རབས་བདུན་པར་བོད་
རྒྱལ་སྲོང་བཙན་སྐབས་སུ་བོད་ཡུལ་དུ་དབུས་གཙང་རུ་བཞི་ཕྱེ་བའི་ཐོག་ཏུ་
བཙུགས་པའི་རུ་ཆེན་ལྔ་པ་སྟེ། བོད་བྱང་དང་མཚོ་སྔོན་ས་ཆ་འབྲེལ་བའི་ཡུལ་
•1 •
i



འདིའི་ལྟེ་བ། རྒྱ་ཤོད་སྟག་པ་ཚལ་དུ་བཞག་ནས། ཤར་གཉེ་ཡུལ་བུམ་ནག་
ནས། ལྷོ་སྤྱི་ཏི་ཆུ་ནག ནུབ་ཡེལ་ཞབས་ལྡེང་པོ་ཆེ། བྱང་ནགས་ཤོད་
གཟི་འཕྲང་བཅས་སོ་སོའི་བར་དུ་སོང་བའི་ཁུལ་འདི་སུམ་པ་རུ་ཡི་ཁོངས་སུ་
གཏོགས། དེ་རྗེས་བོད་རབ་བྱུང་བཞི་པའི་ལྕགས་སྤྲེལ་(སྤྱི་ལོ་ ༡༢༦༠)ལོར་
ཧོར་རྒྱལ་པོ་མུ་ཁེའི་གཅུང་པོ་སེ་ཆེན་རྒྱལ་པོ་ཁྲིར་འཁོད། སྐབས་དེར་རྒྱལ་
ཡོངས་ཀྱི་ས་གནས་ཕལ་ཆེ་བ་ཧོར་གྱིས་དབང་དུ་བསྒྱུར། བོད་རབ་བྱུང་བཞི་
པ་ཤིང་བྱི་ (སྤྱི་ལོ་ ༡༢༦༠ ) ལོར་རྒྱལ་ས་ཡན་ ཅིང༌ (ད་ལྟ་པེ་ཅིང་) དུ་ སྤོས།
བོད་ རབ་བྱུང་ལྔ་པའི་ལྕགས་ལུག་ (སྤྱི་ལོ་ ༡༢༧༡)ལོར་རྒྱལ་ རབས་ མིང་་་་
བསྒྱུར་ནས་ཡོན་རྒྱལ་རབས་ཞེས་མིང་དུ་བཏགས། གོང་མ་ཡོན་རྒྱལ་རབས་
སྐབས་སུ་ནགས་ཤོད་ཁུལ་འདི་ཧོར་ཚོའི་ཁོངས་སུ་གཏོགས་ནས་ཧོར་ཚོ་སོ་དགུ་
ཞེས་པ་དེའི་ནང་ཚན་དུ་ནགས་ཤོད་ཚོ་དགུ་ཟེར། ། རྗེས་སུ་བོད་རབ་བྱུང་བཅུ་
གཉིས་ས་ལུག་ (སྤྱི་ལོ་ ༡༧༣༩) ལོར་གོང་མ་ཆན་ལུང་གིས་ཕོ་ལྷ་བར་ཐོ་ལོ་ཇུན་
ལུང་གི་ཆོ་ལོ་དང༌། དེར་སྲས་གཉིས་ཡོད་པས་སྲས་གཞོན་པ་འགྱུར་མེད་རྣམ་
རྒྱལ་ལ་ཐས་ཇི་རིམ་པ་དང་པོའི་ཆོ་ལོ་གནང་ནས་འདམ་བརྒྱ་ཤོག་བརྒྱད་དང་
ཚོ་པ་སོ་དགུའི་འགོ་འཛིན་མཛད། དེ་རྗེས་བོད་རབ་བྱུང་བཅོ་ལྔ་པའི་མེ་
འབྲུག་ (སྤྱི་ལོ་ ༡༩༡༦)ལོར་མདོ་སྤྱི་བཀའ་བློན་བླ་མ་བྱམས་པ་བསྟན་དར་
བསྐོ་རྫོང་བགྱིས་པ་དང༌། དུས་མཚུངས་ཧོར་ཚོ་སོ་དགུ་ཞེས་པ་དེ་སྔ་ཧོར་སྤྱི་
ཁྱབ་པ་རྩེ་ཤོད་རེས་སྐོར་གྱི་མཁན་རིམ་རེ་དང༌། ལས་བྱ་དྲུང་རིགས་སེར་སྐྱ་
གཉིས། རུ་དཔོན་གཅིག སྲུང་དམག་སྔ་བཅུ་ཐམ་པ་བཅས་བསྐོ་གཏོང་བྱ་
རྒྱུར་གཏན་ལ་ཕབ། ཧོར་སྤྱི་དང་པོ་མཁན་ཆུང་གྲུགས་པ་རྣམ་རྒྱལ་ནས་སྟག་
བྲག་བླ་བྲང་བར་སྐྱོང་ཧོར་སྤྱི་འཕོ་ལེན་འཛིན་སྐྱོང་རིམ་པ་བྱས་ཤིང༌། བོད་
རབ་བྱུང་བཅུ་དྲུག་པའི་ལྕགས་སྦྲུལ་ (སྤྱི་ལོ་ ༡༩༩ ༢)ལོར་ཧོར་སྤྱི་གཞུང་་་་
ཞབས་བསྐོ་གཏོང་མ་དགོས་པར་སྟག་བྲག་བླ་བྲང་ལ་སྲིད་སྐྱོང་སྤྱད། བཀའ་
• 2 •



ཤག་ནས་ཧོར་སྤྱི་ཁྱབ་མེད་པ་བཟོས་ནས་ཧོར་ཚོའི་ཁུལ་དུ་རྫོང་དྲུག་བཙུགས་
པའི་ཁོངས་སུ། འབྲི་རུ་འདི་ཉིད་རྫོང་ཁག་གཅིག་ཏུ་གྱུར། བོད་རབ་བྱུང་
བཅུ་དྲུག་ཆུ་སྦྲུལ་ (སྤྱི་ལོ་ ༡༩༥༣）ལོར་ཀྲུང་དབྱང་མི་དམངས་སྲིད་གཞུང་
དང་བོད་ས་གནས་སྲིད་གཞུང་དབར་བོད་ཞི་བའི་བཅིངས་འགྲོལ་བྱུང་ཐབས་
སྐོར་གྱི་གྲོས་མཐུན་དོན་ཚན་བཅུ་བདུན་ལ་མིང་རྟགས་བཀོད་རྗེས། རབ་
བྱུང་བཅུ་དྲུག་པའི་ས་ཕག་(སྤྱི་ལོ་༡༩༥༩)ལོའི་ཟླ་དགུ་པའི་ཟླ་འཇུག་ཏུ་འབྲི་
རུ་རྫོང་མི་དམངས་སྲིད་གཞུང་དབུ་བརྙེས་པ་དང༌། ནག་ཆུ་ས་གནས་ཀྱི་
ཁོངས་སུ་གཏོགས། རྫོང་སྲིད་གཞུང་ནི་འབྲི་རུ་གཞུང་དུ་གནས་ཡོད་ཅིང་།
འབྲི་རུ་རྫོང་ཁུལ་གནས་ཡུལ་བཀོད་པ་ནི། རི་མ་ཐང་གཙོ་བོ་བྱས་པའི་རི་
མཐོ་གྲོག་རོང་ཡོད་པ་མ་ཚད། གངས་འཁྱགས་རི་བོ་དང་མཚོ་དང་འཚེའུ་
ཡང་མང་ལ་རྒྱ་མཚོའི་ངོས་ལས་མཐོ་ཚད་ཅུང་དམའ་བར་གནམ་གཤིས་ཧ་ཅང་
བཟང་ པོ་ ཡོད་ པ་ དང༌། ལོ་རེའི་ ཆར་ ཆུ་ འབབ་ ཚད་ ཧོའོ་ རྨིད་ ༥༨༠–
༦༥༠ བར་ཟིན་གྱི་ཡོད། ཟླ་བཅུ་པ་ནས་ཕྱི་ལོའི་ཟླ་བཞི་པ་བར་སད་རྒྱག་པའི་
དུས་ཚོད་ཡིན། རྒྱུན་དུ་འཐོང་རྒྱུ་ཡོད་པའི་རང་བྱུང་གི་གནོད་འཚེ་གཙོ་བོ་ནི་
གངས་སྐྱོན་དང་རླུང་སྐྱོན་ཡིན།
གཏེར་ རིགས་ ཐོན་ ཁུངས་ ནི། གསེར་ དང༌། ཟངས། ཞ་ ཉེ།
གཡང་ཊི། རྡོ་སོལ། སྣུམ་ལྡན་བྲག རྡོ་གཡམ། མུ་ཟི། ཚུར་དཀར་
ནག་སོགས་ཡོད་ལ་ཆུ་ཚན་དང་ས་འོག་ཚ་ནུས་བཅས་གྲངས་བརྒྱ་ལ་ཉེ་བ་ཡོད། །
རི་ སྐྱེས་ སྲོག་ཆགས་ ནི། རྐྱང་ དང༌། གཉན། གླ་ བ། ཤྭ་ བ།
གནའ་བ། དགོ་བ། གཟིག དྲེད་མོང་། གསའ། གཡི། འཕར་བ།
རྒྱ་གོ་ར། སྤྱང་ཀི། ཝ་དང་སྦྲེ། ཤུག་སྟག་སོགས་དང་། བྱ་རིགས་ནི།
བྱ་དཀར། ཁྲུང་ཁྲུང་སྐེ་ནག ངང་པ། ཁུ་བྱུག བྱ་གོང་མོ། བྱ་ལི་
བྱིའུ་མོག ཁུ་ལིང་། ནེ་ལེ། འུག་པ། སྲིན་བྱ། བྱ་རྒོད། བྱ་གླག
• 3 •



གོ་བོ། འོལ་པ་སོགས་ཡོད་པ་རེད། །
སྒོ་ཕྱུགས་གཙོ་བོ། རྟ། མཛོ། འབྲི། བ། ལུག ར་སོགས་
ཡོད་པ་དང་། ཞིང་ལས་ཐད། ནས། གྲོ། སྲན་མ། པད་ཁ། ཞོག་
ཁོག ལབ་ཉུང་། ཚལ་རིགས་བཅས་ཡོད་པ་རེད། ནགས་ཚལ་ས་ཁུལ་
གཞི་ཁྱོན་སྤྱི་ལེ་གྲུ་བཞི་མ་ ༢༠༠༠ ལྷག་ཙམ་ཡོད། སྔར་མེད་ད་ཡོད་སྒྲིག་སྦྱོར་
བྱས་པའི་འཕྲུལ་འཁོར་གློག་ཤུགས་བསྡོམས་གྲངས་ཆན་ལ་ ༢ ༠༦༠ ཟིན་པའི་
དབྱིབས་ཆུང་གློག་འདོན་ས་ཚིགས་མང་པོ་ཡོད་པ་རེད། མི་རིགས་ལག་ཤེས་
བཟོ་ལས་གཙོ་བོར་འཚེམ་བཟོ་དང་། ཤིང་བཟོ། ལྕགས་བཟོ་སོགས་ཡོད་
པ་རེད། །
གཞུང་ལམ་འཛུགས་བསྐྲུན་ཐད་ ༡༩༦༥ ༡༩༦༦ལོ་བར་ནག་ཆུ་ནས་
འབྲི་རུ་བར་དང་། ནག་ཆབ་གཞུང་ལམ་བར་རླངས་འཁོར་ཤར་གཏོང་ཐུབ་
པ་དང་། དེ་རྗེས་ རིམ་ བཞིན་ ཤང༌ གྲོང་ གཞུང་ལམ་ བཟོ་བསྐྲུན་བྱས་ནས།
ད་ལྟ་འབྲི་རུ་རྫོང་ཁོངས་ཤང་ཁག་ ༡༡ཚང་མར་རླངས་འཁོར་ཤར་གཏོང་ཐུབ་
ཟིན་ཡོད་པ་རེད། ཐོན་རྫས་གཙོ་བོ་ནི། ཕྱུགས་ལས་ཐོན་རྫས་རིགས་དང་།
གླ་རྩི་ཁྲག་ར། དབྱར་རྩྭ་དགུན་འབུ། གཡའ་དཀར་རིལ་ལ་སོགས་སྨན་
རྫས་རིགས་ ༢༠༠ ལྷག་ཙམ་ཡོད། འབྲི་རུའི་ཡུལ་ཁམས་ནི་བོད་བྱང་ཐང་གི་
མཛེས་ལྗོངས་ཞེས་ཤོད་སྲོལ་ཡོད་པ་ལྟར། ༡༩༥༩ལོར་དམངས་གཙོ་བཅོས་
བསྒྱུར་བྱས་ནས་བཟུང་དང་ལྷག་པར་དུ་ཏང་གི་སྐབས་བཅུ་གཅིག་པའི་ཀྲུང་ཨུ་
ཚང་འཛོམས་གྲོས་ཚོགས་ཐེངས་གསུམ་པ་འཚོགས་ཚུན་འཛུགས་སྐྲུན་བྱེད་ཚད་
མྱུར་དུ་སོང་ནས་སྔར་མེད་པ་ད་ལྟ་ཡོད་པར་གྱུར་ནས། ད་ལྟ་འབྲི་རུར་སྦྲག་
ཏར་ཅུད་དང་། གློག་བརྙན་ཁང་། བརྙན་འཕྲིན་སྲུང་སྐར་བསྡུ་ལེན་ས་
ཚིགས། སློབ་གྲྭ་འབྲིང་ཆུང་། སྨན་ཁང་། དངུལ་ཁང་སོགས་ཡོད་པ་
དང་། ༡༩༩༠ལོར་རྫོང་ཆུ་ གློག་ས་ཚིགས་ལས་གྲུབ་བྱུང་ནས། འབྲི་རུ།
ir
102



གཤམ་ཆུ། རླན་ཆུ་བཅས་ཀྱི་མང་ཚོགས་ཀྱི་ཐོན་སྐྱེད་དང་འཚོ་བའི་ཐད་གློག་
བེད་སྤྱོད་རྒྱུ་རྩ་བའི་ཆ་ནས་ཐག་གཅོད་ཐུབ་པ་དང༌། ཕྱོགས་མཚུངས་ད་ཆ་
འབྲི་རུ་རྫོང་གི་ཆབ་སྲིད་དང་དཔལ་འབྱོར། རིག་གནས་སོགས་ཁོར་ཡུག་
བཟང་པོའི་ལྟེ་བར་གྱུར་ཡོད།
མདོར་ན། འབྲི་རུར་ལོ་རྒྱུས་ཡུན་རིང་ལྡན་ཡོད་ལ། དམངས་ཁྲོད་
ཀྱི་གོམས་སྲོལ་གནའ་ཉམས་དོད་ལ་བབ་ཆགས་པ། རང་བྱུང་གི་ཐོན་རྫས་
ཕུན་སུམ་ཚོགས་པོ་ཡོད་པ་དེ་ནི། གསར་འབྱེད་བྱ་རྒྱུར་ལུས་པའི་ཡུལ་སྐོར་སྤྲོ་
གསེང་བྱ་ཡུལ་གྱི་གནས་མཆོག་ཞིག་ཡིན་ཞེས་བཤད་ཆོག ཡུལ་འདིར་རྒྱ་མོ་
རྔུལ་ཆུའི་ (རྒྱ་མོ་ངུ་ཆུ་) ངོགས་གཡས་གཡོན་གཉིས་ཀྱི་གཡང་གཟར་གྱི་མཛེས་
ལྗོངས་དང་། གཤམ་ཆུ་(བོམ་ཕན་) ཤང་གི་གདོད་མའི་ནགས་ཁུལ་དང༌།
འབྲི་རུ་གཞུང་གི་མཁའ་ལ་བསྙེགས་པའི་གནའ་བོའི་ལྕང་ཤིང་དང་། ཤག་ཆུ་
ཁར་ ( ཤག་སྦྲང་དུ་ཟམ་) རྐང་གསུམ་ རྟའི་ འགྱུར་རྡོའི་ རྗེས་ཤུལ་ཡོད་ཚུལ་
བཤད་རྒྱུན་ཡོད་ལ་འ བྲི་ལུང་ཁུལ་དུ་འབྲུག་རུས་འགྱུར་རྡོ་བཅས་ཡོད་པ་རེད།
ཁུལ་ འདིར་ མཐོ་ ཚད་ རྨིད་ ༥༠༠༠ ཡན་ གྱི་ རི་ བོ་ ༤༠ ལྷག་ ཙམ་ ཡོད་ ལ།
དབྱར་དུས་སུ་རི་རྩེར་ཏི་སེ་དང༌། གང་དཀར་དང་། རི་སྐེད་ན་སྤྲིན་སྨུག་
ལང་ལོང་འཕྱུར་བ། རི་འདབ་ན་རྒྱ་མཚོའི་རླབས་སྔོན་ཆིལ་ཆིལ་དུ་འཕྱུར་
བས་ལྗོངས་འདིར་གནས་པའི་སྐྱེ་འགྲོ་དག་དགའ་སྤྲོའི་ཚོར་སྣང་སྐྱེ་དགོས་པ་
ཞིག་ཡོད་ལ། མདོར་ན་ཡུལ་ལྗོངས་འདི་ཉིད་མཁའ་དབུགས་དྭངས་ཤིང༌།
ཁོར་ཡུག་གཙང་བ། ཆུ་ ཐན་གྱི་གནོད་འཚེའི་ རང་བཞིན་ཉུང་བ། ་་་
འགུལ་དྲག་ཅན་གྱི་གནོད་འཚེ་གང་ཡང་བྱུང་མ་མྱོང་བ་བཅས་ཁྱད་འཕགས་
རང་བཞིན་ལྡན་པའི་ཁྱད་ཆོས་ཁོ་ན་ཡོད་དོ། །
འབྲི་རུ་རྫོང་སྲིད་གྲོས་ནས།
• 5 •



མཆོད་པར་བརྗོད་པ་དང་སྔོན་འགྲོའི་
གཏམ་གྱི་གླེང་གཞི།
ན་མོ་གུ་རུ། ཆོས་དབྱིངས་མཁའ་ལ་ཀུན་གྱི་སྔོན་རོལ་དུ། །
དུས་གསུམ་རྒྱལ་བ་མེས་པོ་གདོད་མའི་མགོན། །
ཡོན་ཏན་རྟ་བདུན་དཀྱིལ་འཁོར་རབ་རྒྱས་ཤིང་། ། །
འཕྲིན་ལས་འོད་ཟེར་སྟོང་འཕྲོས་ཕྱག་འཚལ་བསྟོད། །
སྐུ་ཡི་བཀོད་པའི་འགྲོ་ཀུན་ལམ་སྟོན་སྒྲོན། །
གསུང་དབྱངས་གྲངས་མེད་མཁའ་མཉམ་བདེ་དབྱངས་གྲགས། །
ཐུགས་ཀྱི་ཆོས་དབྱིངས་གཡོ་མེད་འཁོར་འདས་གཟིགས། །
ལུས་ཅན་མཐའ་དག་གུས་པའི་ཕྱག་འཚལ་བསྟོད། །
ཕྱོགས་ཀུན་ཆུ་བོ་ཡན་ལག་མང་པོ་ཡང་། །
བབས་པའི་ཆུ་བོ་རྒྱ་མཚོར་གཅིག་ཏུ་འདྲེས། །
དེ་མཚུངས་སྲོལ་མང་གངས་ཅན་ལྗོངས་འ དིར་དར། །
ངོ་བོ་གཅིག་གྱུར་སྐྱེས་མཆོག་ཡོངས་ལ་འདུད། །
དེ་ལྟར་སྙིང་ནས་གསོལ་བ་བཏབ་པས་མཐུས། །
འགྲོ་ཀུན་མ་ལུས་དགོས་པའི་དོན་རྣམས་འགྲུབ། །
བཅུ་ཕྲག་རིག་པའི་གནས་འདིར་རྒྱལ་མཛད་པ། ། །
ནོར་འཛིན་གཏེར་བཞིན་འབད་མེད་སྩལ་དུ་གསོལ། །
འདི་ཡང་ཡང་དག་དོན་ཆེན་སྒྲུབ་པའི་ལས། །
• 6，



སྐྱེས་པའི་མི་ལ་གྲགས་པའི་གཏམ་དགོས་ཀྱང༌།
རི་མོའི་ལམ་དུ་སྤེལ་བར་མཁས་དབང་དྲུང༌། །
ཆོས་ཀྱི་ཡོན་ཏན་མེད་ལ་འཇིག་རྟེན་མེད། །
གཞན་གྱིས་འཕྱ་སྨོད་ཁྲེལ་བའི་གནས་གྱུར་ཀྱང་། །
ངག་རྒྱུན་བཟང་ངན་ལྷན་ཅིག་འདྲེས་པ་གང༌། །
དེ་ཡང་རང་གི་ངང་ཚུལ་སྲོང་པོའི་གཏམ། །
ཕྱི་རབས་ལོ་རྒྱུས་ངེས་ཕྱིར་འདི་ལྟ་གླེང་། །
ཞེས་པ་དང༌། རྣམ་དཀར་ལས་ནི་གང་བྱེད་པ། དེ་ཡི་ཐོག་མར་རྒྱལ་
བར་མཆོད་ཅེས་གསུངས་པ་ལྟར་མཆོད་པར་བརྗོད་པ་སྟེ། དེ་ཡང་ལོ་རྒྱུས་
གླེང་བ་བྱ་བ་ནི་དགོས་པ་དུ་མ་དང་ལྡན་ཞིང་ཤིན་ཏུ་གལ་ཆེ་བའི་དོན་ཞིག་ཡིན་
ཏེ་སྤྱིར་འཇིག་རྟེན་ཐོག་ན་མཐོང་ཐོས་ཤེས་པར་བྱ་བའི་གནས་མང་དུ་ཡོད་ཀྱང་
དེའི་ནང་ཚན་སྐྱེས་བུ་སུ་འདྲ་ཞིག་ཡིན་ཡང་ངེས་པར་དུ་སྔོན་རབས་སྔོན་བྱུང་
རྣམས་ཀྱི་ལོ་རྒྱུས་ཤེས་དགོས་ཤིང༌། དེ་ན་ཐོག་མར་འགྲོ་བ་མིའི་རིགས་བྱུང་
བ་ནས་ད་བར་འཛམ་གླིང་ཡང་རྩེའི་གངས་ལྗོངས་ས་མཐོར་ནོར་འཛིན་དཔལ་
མོའི་ མཛེས་ རྒྱན་ དུ་ འཚོ་ སྡོད་ བྱེད་ མཁན་ བོད་ རིགས་ མི་ དམངས་སྤྱི་དང་།
ལྷག་པར་དུ་བོད་བྱང་ནགས་ཤོད་འབྲི་རུའི་དམངས་ཁྲོད་ཀྱི་ཡུལ་གོམས་གཤིས་
ལུགས་དང༌། ཟས་གོས་ལོངས་སྤྱོད། འབྲོག་ཞིང་ལས་ཀྱི་བརྒྱུད་རིམ་ལ་
སོགས་ ཤེས་ རིག་ ལས་ བརྩོན་ ལ་ བརྟེན་ ནས་ ཕ་ ཡུལ་ འཛུགས་ སྐྲུན་ དང༌།
དཔལ་ཡོན་གཉིས་དར་བྱེད་པའི་འོད་སྣང་རབ་ཏུ་འཕྲོ་བའི་རིག་གནས་ཀྱི་ཁ་
སྐོང་སོགས་མི་རིགས་སུ་འདྲ་ཞིག་ཡིན་ནའང་རང་ཉིད་ཀྱི་ལོ་རྒྱུས་མེད་པ་ཞིག་
ཅི་ལ་ཡིན། འོན་ཀྱང་གཙོ་ཆེར་རང་ཉིད་སྔོན་དུས་ནས་ལོ་རྒྱུས་ལ་གལ་ཆེའི་
འདུ་ཤེས་ཞན་པ་དང༌། ལོ་རྒྱུས་ལ་སྲུང་སྐྱོང་བྱེད་པའི་འགན་སེམས་མེད་པ།
ལོ་རྒྱུས་ཀྱི་ཡིག་ཆ་བཟོ་བ་དང་ཉར་ཚགས་མེད་པའི་སྐྱོན་ཆ་དེ་དག་གིས་རྐྱེན་
• 7 •



པས་ལོ་རྒྱུས་ཀྱི་དབུལ་པོ་ཞིག་ཏུ་གྱུར་པ་སྙམ། ལར་མི་རིགས་གཞན་དང་ཐ་
དད་དུ་གྱུར་བའི་བོད་མི་རིགས་ཀྱི་གྱོན་ཆས་བཟའ་ཆས་དང་། འགྲོ་ལུགས་
སྡོད་ལུགས་ཀྱི་གོམས་སྲོལ་རིག་གནས་བཅས་ངོ་མཚར་རབ་ཏུ་ལྡན་པའི་མེ་ཏོག་
ལྟ་བུ་ཞིག་ཡིན་པ་སྨོས་ཅི་དགོས། རྨང་གཞི་དེ་འདྲའི་ཐོག་ཏུ་མི་རིགས་ཀྱི་
གནས་ཁུལ་དང༌། ས་ཁམས་ཀྱི་ཁོར་ཡུག མཐའ་ལས་ཡངས་པའི་རྩྭ་ཐང་།
བརྗིད་ཉམས་ ལྡན་ པའི་ རི་ཚོགས། ཕུ་ན་ གངས་རི་དང་མཚོ་དང་འཚེའུ།
བར་ན་སྤང་ལྗོངས། མདོ་རུ་ནགས་ཚལ། རང་བྱུང་ཡུལ་ལྗོངས། ཐོན་
ལས་ཁྱད་ཆོས། འཚོ་བའི་གོམས་གཤིས་སོགས་གང་གི་ཐད་ཡུལ་གྲུ་སོ་སོར་མི་
འདྲ་བའི་ཆ་མང་པོ་ཡོད་པ་དེ་དག་ཡུལ་དང་དུས་ཀྱི་འཕོ་འགྱུར་ཇི་སྙེད་བྱུང་
སྲིད་པ་དེ་ནི་བསྐལ་བ་དང་དུས་ཀྱི་ཆོས་ཉིད་ཞིག་ཡིན་པ་དང༌། དུས་བབ་སོ་
སོའི་འབྲེལ་བའི་ས་ཁོངས་སོ་སོར་ཁྱད་ཆོས་མི་འདྲ་བ་ཇི་སྙེད་མཆིས་ཡོད་པ་དེ་
ཡང་སྔར་མིའི་ཁ་རྒྱུན་དུ་ལུང་པ་རེ་ལ་ཆ་ལུགས་རེ། ཡུལ་ལྷ་ རེ་ལ་ བསང་
གསོལ་རེ། ཞེས་པའི་དཔེ་ལྟར་རོ། འོན་ཀྱང་མི་ཆ་ཤས་ཀྱི་ཤེས་ཚད་དང་
མཐོང་རྒྱུ་དེ་ཙམ་མེད་པས་ཁྲོམ་པའི་ནང་གི་སྦལ་པ་ཞེས་པའི་དཔེ་ལྟར་སོ་སོའི་
མི་རིགས་ཀྱི་ཁྱད་ཆོས་ལ་དོ་སྣང་ཅི་དགོས་སྙམ་པ་དང༌། ཡང་ཁ་ཤས་ཀྱི་སྣང་
ཚུལ་ལ། བོད་ མི་ རིགས་ ནི་ལུས་ལ་བོད་ཆས་ གྱོན། ཟས་ ལ་ རྩམ་ པ་ ཟ།
སྐོམ་ན་ཇ་དང་ཆང་རག་བཏུང་། ནང་ཆོས་ལ་དད་པ་བྱེད་པ་སོ་སོར་མགོ་བོ་
རྨོངས་པས་རྙིང་ཞེན་བག་འཁུམས་ཅན་ཞིག་དང༌། རྨོངས་སེམས་ཆེ་ལ་ཁུར་
སེམས་མེད་པ། ཅི་ཡང་མི་ཤེས་མཁན་གྱི་བླུན་པོ་ཞིག་དང་འདྲ་བར་ངོས་
འཛིན་བྱེད་ཀྱི་ཡོད། དེ་འདྲའི་སྣང་ཚུལ་སྐྱེས་ནས་བསྡད་ན་ག་ལ་འགྲིགས།
སྣང་ཚུལ་དེ་ལྟར་ཆ་ཤས་ཀྱིས་རྐྱེན་པས་སོ་སོའི་མི་རིགས་ཀྱི་ཁྱད་ཆོས་དང་དོན་
སྙིང་ཟབ་མོ་ལྡན་པར་དོ་སྣང་བྱེད་དགོས་པ་ཅི་ཡོད་སྙམ་ནས་དོ་གལ་ཆུང་ཆུང་
ཞིག་བརྩིས་པ་དེ་ནི་ནོར་ཚབས་ཆེ་བ་ཞིག་ཡིན་པ་གོར་མ་ཆག རང་ཅག་ནི་
• 8 •



ས་གཞི་འདིའི་ཐོག་ཏུ་གནས་པའི་མི་རབས་ཞིག་ཡིན་ཙང་། རང་རྫོང་ཁུལ་
འདི་ཉིད་ཀྱི་ཁྱད་ཆོས་དང༌། ཤེས་རིག ལོ་རྒྱུས་བཅས་ལ་དོ་སྣང་བྱེད་འོས་
པ་དང༌། བྱེད་དགོས་པ། བྱེད་རྒྱུར་འགན་བབ་ཀྱང་ལོས་ཡོད། ཡིན་
ནའང་ལོ་རྒྱུས་འབྲི་བ་ལ་རང་ཅག་མེས་པོ་རྣམས་ཀྱི་མཛད་རྗེས་དེ་རྣམས་ངག་
རྒྱུན་ཙམ་ལས་གཞན་ཡང་དེབ་ཐེར་རམ་ཆོས་འབྱུང་སོགས་ཞིབ་ཕྲའི་ཁུངས་
འཕེར་གཏུགས་ས་ཆེར་མེད་སྟབས་ནགས་ཤོད་འབྲི་རུའི་ཁུལ་གྱི་ལོ་རྒྱུས་རྩོམ་
འབྲི་བྱེད་པོ་རང་ཉིད་ནི་ཐོས་བསམ་དང་ཤེས་རབ་དམན་པས་འདི་ལྟར་འཇུག་
མ་འོས། འོན་ཀྱང་གཅིག་ནི་སྔོན་རབས་རྣམས་ཀྱི་སྲོལ་རྒྱུན་དང་། མི་་
རིགས་རང་ཉིད་ཀྱི་ཁྱད་ཆོས་ལྡན་པའི་གོམས་སྲོལ་སྤྱོད་ཚུལ་འདི་རྣམས་ཡལ་བ་
མ་དོར་བ་དང༌། ཕྱི་རབས་རྣམས་ཀྱི་བགྲོ་གླེང་གི་དཔྱད་གཞིར་ཡོང་རེ་དང་།
གཉིས་ནི་ལོ་རྒྱུས་རྩོམ་འབྲི་བྱེད་རྒྱུར་གོང་རིམ་གྱིས་མཛུབ་སྟོན་དང་རྒྱབ་སྐྱོར་
གནང་བ་མ་ཟད། རང་ཅག་རྣམས་ཀྱི་རེ་བ་ཆུད་ཟོས་སུ་མ་གཏོང་བར་ལོ་
རྒྱུས་རིག་པའི་དཔེ་ལྟའི་ ཕན་བློའི་རྒྱུ་ཆ་ཆུ་ཡི་ཟེགས་མ་ཙམ་མཆིས་པ་ལགས།
དེ་ཡང་ལོ་རྒྱུས་བརྩམ་བྱ་ནི། བོད་བྱང་གི་ཕྱོགས་སུ་ཁམས་ཤོག་ཆེན་བཅོ་
བརྒྱད་ཀྱི་དབུས་ཀྱི་རྩེར། དབུས་ཁམས་གཉིས་ཀྱི་སོ་མཚམས་སུ་བཀྲ་ཤིས་
ནགས་ཀླུང་བབས་པའི་ཡུལ་གྱི་ཤོད། དུས་ཡུན་རིང་བའི་ལོ་རྒྱུས། སཱ་ལའི་
སྨན་གྱི་ལྗོན་པར་དགའ་ཚལ་ལྡུམ་རྭའི་ནང་ནས། ཕྲན་ལ་དུས་ཀྱི་དབང་གི་
བགོ་སྐལ་ཐོབ་པའི་ལོ་མ་འབྲི་རུའི་ལོ་རྒྱུས་འདི་ཉིད་ལག་གིས་དམ་པོར་བཟུང་
ནས་མཁྱེན་ལྡན་ཀློག་པ་པོ་རྣམས་ཀྱི་ཞབས་ཟུང་པད་མའི་དྲུང་དུ་འབུལ་རྒྱུ་ཕྲན་
གྱི་སྐབས་སུ་བབས་པའི་བརྗོད་བྱ་ཡིན། འོ་ན་མི་རིགས་རང་ཉིད་ཀྱི་ཁྱད་ཆོས་
དང་ལོ་རྒྱུས་རིག་པ་འདི་བཞིན་འབྲི་རྩོམ་དགོས་པ་ཅི་ཡིན་ཞེས་ན། རང་ཅག་
རྣམས་ཀྱི་གདོད་མའི་དུས་ནས་མེས་པོའི་སྣང་ཚུལ་དེ་དག་མི་རྣམས་ཀྱིས་རྙོག་
འཛིང་གི་འགག་སྒོ་བློ་ལམ་སྣ་ཚོགས་བཀོལ་ནས་བརྒལ་དགོས་པ་དང༌། སྔ་
• 9 •



རབས་ཀྱི་རྗེ་འབངས་རྣམས་ཀྱིས་བྱ་བ་ཇི་ལྟར་བྱས་ཚུལ་སོགས་ཡིད་ལ་ངེས་པར་
བྱ་བའི་ཕྱིར། ལོ་རྒྱུས་རྩོམ་འབྲི་བྱེད་པའི་གོ་སྐབས་ཐོབ་པ་ཡིན་ནའང༌། ལོ་
རྒྱུས་ཞེས་པ་ནི་རྩོམ་རིག་སྤྱིར་བཏང་དང་མི་མཚུངས་པ་ཞིག་དང༌། རྣམ་པ་
ཙམ་གྱིས་རང་ཉིད་ཀྱི་དོན་དུ་བཟོས་པ་ཞིག་མ་ཡིན་པར་ལོ་རྒྱུས་དངོས་གཙོ་སྨྲ་
བའི་ལྟ་ཚུལ་བཟུང་སྟེ་བདེན་པའི་དོན་མི་འགྱུར་བར་དངོས་ཐོག་བདེན་འཚོལ་
དགོས་པ་ཞིག་ཡིན་ཡང་བློ་དམན་བདག་ནི་ཤེས་རིག་དམན་པ་དང་མཐོང་རྒྱ་
ཆུང་བའི་རང་ཚུལ་ཅུང་ཟད་གླེང་བ་ནི་དེ་ཡང་རླངས་ཀྱི་པོ་ཏི་བསེ་རུ་ལས།
ལར་སྐྱེས་པའི་མི་ལ་སྐྱེ་བརྒྱུད་མ་ཤེས་ན། ནགས་ཀྱི་སྤྲེའུ་དང་འདྲ། མི་རང་
གི་ཆོ་འབྲང་མ་ཤེས་ན། གཡུ་འབྲུག་ཟོལ་མང་འདྲ། ཡབ་མེས་ཀྱི་ཡིག་ཚང་
མ་ཤེས་ན། མོན་ཕྲུག་ཡུལ་བོར་འདྲ། ཞེས་གསུངས་པས་དོན་དེ་རིགས་ཀྱི་
རྒྱུ་མཚན་མང་དུ་སྨྲ་བ་ཡོད་ཅིང་། དེ་བཞིན་སྐྱེ་རྒྱུད་དང༌། ཕ་མའི་རིགས་
རུས་ཀྱང་ངེས་པར་དུ་ཤེས་དགོས་ཚུལ་གསུང་པ་བཞིན། དེ་ལྟར་རང་རེའི་
སྔར་གྱི་ལོ་རྒྱུས་ཀྱི་ཤེས་བྱ་མ་བྱུང་ན། མཇུག་མ་མེད་པའི་སྤྲེལ་རྒན་ཞིག་དང་
འདྲ་བའི་ངང་ཚུལ་དུ་འགྲོ་བའི་བཤད་ཚུལ་མང་པོ་འདུག་པས་དབྱེ་ཞིབ་ཡོད།
པའི་སྒོ་ནས་གནའ་བཟང་དེང་སྤྱོད་ཀྱི་བྱེད་ཕྱོགས་ལག་ལེན་གནང་དགོས་པ་
ལས་གོ་བ་ལོག་སྒྲུབ་བྱེད་མི་རུང་། དཔེར་ན། གོང་དུ་བཤད་ཟིན་པའི་སྐྱེ་
རྒྱུད་ཞེས་པ་དང་ཆོ་འབྲང་ ཕ་མེས་ཡིག་ཚང་ཞེས་པ་དེའང་གཏོར་ཟིན་པའི་
བཀས་བཀོད་རྒྱུད་འཛིན་ཞིང་བྲན་ལམ་ལུགས་ སྐབས་ སུ་ རིགས་ རྒྱུད་ བཟང་
ངན་དབྱེ་བའི་བཤད་སྲོལ་ཡོད་དགོས་ཞེས་པ་མ་ཡིན་པ་མཁྱེན་གསལ་ལགས།
རིགས་རུས་སྐྱེ་རྒྱུད་འཆོལ་བ་མི་དཔྱོད་པས་ཁུངས་དང་ཡིག་ཚང་ཁག་ནང་ནན་
ཏན་བྱེད་དགོས་པའི་སྲོལ་རྒྱུན་དང་། སྔ་དེང་ལོ་རྒྱུས་ཤེས་བྱ་དགོས་པ་དེའང་
གོང་དུ་གསལ་བའི་རྒྱུ་མཚན་དེ་དག་ལ་བརྟེན་ནས་མྱུར་སྐྱོབ་དང་དར་སྤེལ་
གཏོང་དགོས་རྒྱུ་ཞིག་ཡིན་པ་སྨོས་ཅི་དགོས། སྤྱིར་བོད་འདི་ཡང་ལོ་རྒྱུས་ཡུན་
• 10 •



རིང་ལྡན་པའི་ཐུན་མོང་མ་ཡིན་པའི་ཁྱད་ཆོས་ལྡན་ཡོད་པ་དང༌། རྣམ་དཔྱོད་
ཕུལ་དུ་བྱུང་བའི་ལས་ལ་བརྩོན་ཞིང་བློ་གྲོས་ལྡན་པ་དང་། དཔའ་ངར་ཆེ་
བའི་བོད་རིགས་མི་དམངས་ཚོས་ཡུན་རིང་པོའི་ནང་སྤུན་ཟླའི་མི་རིགས་ཁག་
དང་མཉམ་དུ་རླབས་ཆེན་གྱི་མེས་རྒྱལ་གསར་སྐྲུན་དང་གོང་སྤེལ་བྱ་རིམ་ནང་
གཟི་བརྗིད་ལྡན་པའི་འོས་འགན་བླ་ན་མེད་པ་བསྒྲུབས་ཡོད་པ་དེ་ཡང་ལོ་རྒྱུས་
ཚད་ལྡན་གྱི་ཡིག་རིགས་ཁག་མང་པོའི་ནང་གསལ་མཚུངས་ལྟར་བོད་དང་གོང་
མ་སྲིད་གཞུང་དབར་ཆབ་སྲིད་དང་དཔལ་འབྱོར་རིག་གནས་སོགས་སོ་སོའི་
ཁྱབ་ཁོངས་ནང་དུ་འབྲེལ་བ་དམ་ཟབ་ཆགས་ཡོད་ཅིང༌། འབྲེལ་བ་དེ་དག་
འཕེལ་རྒྱས་སུ་ཕྱིན་ནས་དུས་རབས་བཅུ་གསུམ་པའི་དུས་སྐབས་སོག་པོའི་པོར་
ཀྲི་ཅིན་གྱི་མི་རྒྱུད་ཀྱིས་བོད་འདི་ཡོན་རྒྱལ་རབས་ཀྱི་བདག་དབང་མངའ་ཁོངས་
སུ་བསྡུས་ཤིང་དེ་ནས་བཟུང་ལོ་ངོ་བདུན་བརྒྱ་བཞི་བཅུ་ལྷག་ཙམ་གྱི་རིང་ལ་
འབྲེལ་བའི་གནས་ཚུལ་སོགས་དཔྱད་གཞི་འབོར་ཆེན་མཐོང་རྒྱུ་ཡོད་པ་མ་ཟད།
ཧོར་ཚོ་སོ་དགུའི་ནང་གྲས་ནགས་ཤོད་ཚོ་དགུའི་ཡུལ་འདི་ཡོན་རྒྱལ་རབས་ནས་
བཟུང་སོག་དུས། རྒྱ་དུས། བོད་དུས་ཞེས་དབྱེ་བ་དེའི་ཐོག་ནས་གསལ་པོ་
མཚོན་ཡོད་པ་བཤད་མ་དགོས། །
ལོ་རྒྱུས་རྩོམ་འབྲི་བྱས་པའི་ལོ་རྒྱུས་དེབ་ནང༌། ཐོག་མར་བོད་ཀྱི་ཡུལ་
ཁམས་སྤྱི་དང་། བྱེ་བྲག་ནགས་ཤོད་འབྲི་རུའི་ཡུལ་ཁམས། མི་རིགས་ཀྱི་
ཡུལ་སྲོལ་གོམས་གཤིས། འགྲོ་སྡོད་ཟ་གྱོན་ཡུལ་སྐད། ལོ་གསར་གཏོང་སྲོལ།
གཉེན་ སྟོན། གུས་ སྲོལ། ཞིང་ འབྲོག་ ཐོན་སྐྱེད་ འཚོ་ བ་ བཅས་ དང༌།
གཞན་ཡང་ནགས་ཤོད་ཀྱི་གནས་དང་དགོན་སྡེ་ཆགས་ཚུལ། ཚོ་སྡེ་སོ་སོའི་
འགོ་དཔོན་ཁག་གི་གོ་ཐོབ་བྱུང་ཚུལ། བོད་ས་གནས་ཀྱི་ཆུ་བྱི་ཆུ་གླང་ལོ་ནས་
བཟུང་ཧོར་ཚོའི་འགོ་པའི་གོ་ཐོབ་སྒྱུར་ཚུལ། དེ་རྗེས་རྫོང་བཅིངས་འགྲོལ་ཨུ་
ཡོན་ལྷན་ཁང་བཙུགས་ནས་ད་བར་ཀྱི་འབྲི་རུའི་ལོ་རྒྱུས་དང་། རིག་གནས།
• 11 •



སྒྱུ་རྩལ། ཡུལ་སྲོལ་གོམས་གཤིས། དགོན་གནས་ཉམས་གསོ་སོགས་ཀྱི་ནང་
དོན་ཚུད་ཡོད། དེ་ཡང་ལོ་རྒྱུས་ཤེས་བྱ་ལྡན་པའི་དམངས་ཁྲོད་རྒན་རབས་
རྣམས་ཀྱི་ཞལ་རྒྱུན་དང་། རྒྱུན་སྲོལ་ཆགས་པ་ངག་འགྲོས་གང་སྙེད་ལ་བརྟེན་
ནས་སྤྱི་ཚོགས་ཀྱི་འཚོ་བ་ཚུར་སྣང་རིག་པའི་དཔྱད་འཚོལ་གྱི་སྙིང་སྟོབས་ཟུང་
འབྲེལ་ཐོག་དངོས་ཐོག་བདེན་འཚོལ་གྱིས་ལོ་རྒྱུས་ལ་ཕྱི་མིག་བལྟས་ནས་སོར་
རྩེས་རི་མོའི་ལམ་དུ་བཀོད་པ་འདིར་འབྲི་རུ་རྫོང་ཨུད་ཀྱི་རྫོང་དཔོན་ཡོན་ཏན་
གྲགས་པ་མཆོག་གིས་གཙོ་བོ་གནང་བའི་སྲིད་གཞུང་གི་དབུ་ཁྲིད་རྣམ་པ་དང་
རྫོང་སྲིད་གྲོས་ཀྱི་དབུ་ ཁྲིད་རྣམས་ཀྱིས་དགོས་གལ་ཆེ་བའི་བརྩི་ མཐོང་དང་།།
སྐུལ་ལྕག འགྲོ་གྲོན་གྱི་མཐུན་རྐྱེན་བཅས་གང་ཟབ་གནང་བྱུང་བ་དང་་་་
སྦྲགས་འབྲེལ་ཡོད་སྡེ་ཚན་ཁག་དང་ལས་རིགས་ཁག་གི་མཁས་ གྲོགས་ཚོས་་་་
གཡས་གཞོགས་གཡོན་འདེགས་ཀྱི་རྒྱབ་སྐྱོར་ཚད་མེད་གནང་བའི་སྐུལ་ལྕག་
འོག་རང་ཁུལ་གྱི་ལོ་རྒྱུས་རྩོམ་འབྲི་བྱ་རྒྱུའི་གོ་སྐབས་བཟང་པོ་འདི་ལྟ་བུ་བྱུང༌།
རང་རེ་ཚང་མས་ལོ་རྒྱུས་ལ་མཐོང་ཆེན་དང་ཞིབ་འཇུག་ཕྱོགས་བསྡོམས་གནང་
རྒྱུར་དགོས་གལ་ཤིན་ཏུ་ཆེ་བ་ཞིག་ཡིན་པས་རང་རེའི་ལོ་རྒྱུས་རྒྱུན་རིང་ལྡན་པ་
དེ་རྣམས་ཆུ་ནང་རྡོ་འཕངས་པ་ལྟ་བུ་གར་སོང་ཆ་མེད་གྱུར་ན་ག་ལ་འགྲིགས།
དེ་ཡང་སྔར་སོང་རྒྱུན་འཛིན་དང་མ་འོངས་གསར་གཏོད་ཀྱི་སྒོ་ནས་མི་རིགས་
རང་ཉིད་ཡར་ཐོན་དང་ཕྱུག་འགྱུར་ཡོང་རྒྱུར་བརྩོན་ལེན་བྱེད་བཞིན་ པའི་་
སྐབས་འདིར་སྤྲོ་སེམས་ནི་ལས་ཀའི་ནང་གནས་ཀྱི་སྒུལ་ཤུགས་ཤིག་ཡིན་པས།
གུས་པ་རང་ཉིད་ཀྱིས་སྒྱིད་ལུག་དོར་ནས་ལོ་ཟླ་མང་པོའི་ནང་དུ་དཀའ་སྤྱད་
འབད་བརྩོན་དང༌། ངལ་བ་ཁྱད་བསད། དུས་ཚོད་དམ་འཛིན། སེམས་
ནུས་ཡོད་རྒུ་བཏོན་པ་བཅས་བྱས་ནས་བྱ་སྤྱོད་ངོ་མའི་ཐོག་ནས་བརྡ་ལན་ཞུས་
པའམ་རྣམ་པ་མཚོན་པ་བྱས་ཡོད། འོན་ཀྱང་རང་ཉིད་ལོ་རྒྱུས་ཐད་ཉམས་
མྱོང་མེད་པའི་ཁར་ཆུ་ཚད་ལ་ཚད་བཟུང་ཡོད་པའི་དབང་གིས་དགོས་ངེས་ཀྱི་ལོ་
• 12 •



རྒྱུས་ཡིག་ཆ་ཁག་གཅིག་བཙལ་རྙེད་མི་ཐུབ་པ་དང༌། ཁག་གཅིག་ཡང་སྐོར་
བསྐྱར་སྐོར་ཐོག་དབྱེ་འབྱེད་བྱེད་རྒྱུ་ཅུང་ཁག་པ་དང་ཆ་མི་ཚང་བ་སོགས་རྩོམ་
འབྲི་བྱ་རྒྱུར་ཆུ་ཚད་ཞན་པའི་དབང་གིས་འོས་འཚམ་མ་བྱུང་བ་དང་མ་དག་
པའི་འཕྱུགས་ནོར་ཡོང་ངེས་ཡིན་པས་མཁྱེན་ལྡན་རྣམས་ཀྱི་སྤྱན་ལམ་དུ་བཟོད་
གསོལ་ཞུ་རྒྱུ་དང་འབྲེལ་དགོངས་འཆར་ལྷུག་རྩོལ་ཡོང་བའི་རེ་བ་ཞུ། དེ་
བཞིན་གོང་དུ་བོད་བྱང་ནགས་ཤོད་འབྲི་རུའི་ལོ་རྒྱུས་ཞེས་པ་ཐོག་མར་ཚོད་ལྟའི་
ཡིག་ཆ་ཞིག་འབྲི་རུ་རྫོང་སྲིད་གྲོས་ཀྲུའུ་ཞི་སྐུ་གཞོན་བསོད་ནམས་རྡོ་རྗེ་དང་ཁོ་
བོ་གཉིས་ཀྱིས་ནན་ཏན་བྱས་ཏེ་བྲིས་ཟིན་པའི་རྨང་གཞིའི་ཐོག་བསྐྱར་ཞིབ་དང་།
ཁ་སྣོན། ལེགས་སྒྲིག་བཅས་བྱ་རྒྱུ་དེ་ལས་ཀ་ཡོད་ཚད་ལས་གལ་ཆེ་བ་ཞིག་ཏུ་
བརྩིས་ཏེ། ལོ་རྒྱུས་རྒྱུན་རིང་ནང་ཆབ་སྲིད་དང༌། དཔལ་འབྱོར། ཆོས་
ལུགས། རིག་གནས། སྒྱུ་རྩལ་སོགས་ཀྱི་ཁྱབ་ཁོངས་ནང༌། ཐོག་མར་བྱུང་
བ་དང༌། བར་དུ་འཕེལ་རིམ། རྗེས་སུ་མེད་པར་གྱུར་བ་ནི་ཆོས་ཉིད་ཡིན་
པས་གོ་རིམ་དེ་ལྟར་འབྲི་རུའི་དམངས་ཁྲོད་ཀྱི་འཚོ་བའི་ཁྱད་ཆོས་དང་། ཡུལ་
གོམས་གཤིས་ལུགས། འཚོ་བ་སྤྱོད་སྟངས། སྐད་ཆ་ཤོད་སྲོལ་སོགས་གང་
ཅིར་གནའ་རབས་ཀྱི་ལུགས་སྲོལ་མང་པོ་ཞིག་ཉམས་པ་ཡང་ཡོད་ལ་ད་དུང་རྒྱུན་
སྤྱོད་བྱེད་པའང་ཡོད། དེས་ན་རང་གི་ཡུལ་ཕྱོགས་དང་རིག་གནས་སོགས་ལ་
དགའ་ཞེན་བཅོས་མ་མ་ཡིན་པའི་སྒྱུ་ལས། གུས་པ་རང་ཉིད་ཀྱི་ཆ་རྐྱེན་གང་
ལ་མ་བལྟོས་པར་ལོ་རྒྱུས་འབྲི་རྩོམ་གྱི་ཁུར་བླངས་ཏེ་འཕེར་ནུས་གང་ཡོད་བཏོན་
ནས་བློ་ཡིས་གང་དཔོག་མདོར་བསྡུས་སུ་ཞུས་པར་གཟུར་གནས་མཁས་དབང་
མཁྱེན་ཡངས་ལྡན་པ་རྣམས་ཀྱིས་དཔྱད་པ་འཚལ།
• 13 •



དཀར་ཆག
•
（26）
ལེའུ་དང་པོ། སྤྱིར་བོད་ཀྱི་ཡུལ་ཁམས་ཆགས་ཚུལ་དང་སྣོད་བཅུད་
ཀྱི་བཀོད་པ། ...…..…...
...... (1）
ལེའུ་གཉིས་པ། ནགས་ཤོད་འབྲི་རུའི་ཡུལ་ཁམས་ཆགས་ཚུལ་དང༌།
ཡུལ་སྲོལ་གོམས་གཤིས། ཐོན་སྐྱེད་ལམ་ལུགས། ཐོན་ཁུངས་
ཆ་རྐྱེན། .....….......
དོན་ཚན་དང་པོ། ཡུལ་གྱི་བཀོད་པ་དང་ཡུལ་སྡེ་འབྱུང་ཚུལ། །
...….….….....（26）
དོན་ཚན་གཉིས་པ། ཡུལ་སྲོལ་གོམས་གཤིས། ..…….………….…….…….. (35)
འགྲིམ་འགྲུལ་སྐྱེལ་འདྲེན། .....…. ..………..…..…... (35)
སྡོད་སའི་གནས་ལུགས། ...…..
....(38）
འབྲོག་ཞིང་ཁུལ་གྱི་འཚོ་བ། .............
（46）
ཡུལ་སྲོལ་གྱི་གྱོན་ཆས། ................ ........... （50)
མཛེས་པའི་རྒྱན་ཆ། ......
（56)
ལོ་གསར་གྱི་དུས་སྟོན།
（64）
དམངས་ཁྲོད་ཀྱི་དུས་སྟོན་བྱེད་སྒོ། .....……........་ （72)
ཡུལ་སྐད་དང་བསྟུན་ཏེ་ཟླ་རིམ་བརྩི་སྲོལ་དང་ཡུལ་གྱི་སྐད་ལུགས།
.........（77)
གཉེན་སྒྲིག་གོམས་སྲོལ། ...............................…...(91)
འདས་འཇུག་བྱ་ཚུལ། .....
(103)
- 1 --
，



དོན་ཚན་གསུམ་པ། ཞིང་འབྲོག་ཞོར་གསུམ་གྱི་ཐོན་སྐྱེད་ལམ་ལུགས།
..….......（120)
དོན་ཚན་བཞི་པ། རྩ་ཆེའི་རི་སྐྱེས་སྔོ་སྨན་རིགས་དང་ཆུ་ཚན།
.........(153)
ལེའུ་གསུམ་པ། ནགས་ཤོད་རོང་སྐོར་གནས་ཀྱི་ལོ་རྒྱུས། ...... (166）
ལེའུ་བཞི་པ། ནགས་ཤོད་འབྲི་རུའི་ཚོ་སྡེ་འགོ་དཔོན་ཇི་ལྟར་བྱུང་ཚུལ།
........….. (176）
ལེའུ་ལྔ་པ། ནགས་ཤོད་ཚོ་དགོན་ཁག་གི་ཆགས་རིམ། .........（259)
ཆགས་རི་དགོན་སྲིན་རྫོང་འོད་གསལ་སྒྲུབ་སྡེ་ཨོ་རྒྱན་དམ་ཆོས་གླིང་།
（264）
ཤུག་ལྡིང་དགོན་དགེ་ལྡན་རྣམ་རྒྱལ་ལྷ་རྩེ་གླིང་། ..…..........(279)
ཆོས་སྡེ་དགོན་རི་བོ་དཔལ་འབར་གླིང༌། ........…............ (281)
གཡག་འཁྲབ་དགོན་རི་བོ་མདོ་ལྡན་གླིང་.............……..... (296)
འབྲི་རུ་དགོན་རྣམ་རྒྱལ་དཔལ་འབར་གླིང་། ....….….…...... （301)
ཆོས་གླིང་དགོན་དཔལ་མཉམ་མེད་རི་བོ་ཀུན་དགའ་གླིང་། .....（309)
སྒྲུབ་སྡེ་དགོན་དགེ་ལྡན་ལུགས་བཟང་ཀུན་འཕེལ་གླིང་། .........(312)
འབྲོང་སྣ་དགོན་བདེ་ཆེན་དཔལ་འབར་གླིང་། .................(314）
འགོམ་དགོན་གསར་དགོན་ཆོས་འཁོར་བྱམས་པ་གླིང༌། .........(319)
རྭ་ཁྱིམ་དགོན་དར་རྒྱས་གླིང་། ..….....…...........…........(335)
ལྟ་སྨོན་དགོན་ཆོས་འཁོར་གླིང༌། ...….…...........…........... (338)
རབ་བསྟན་དགོན་ཕུན་ཚོགས་རབ་བརྟན་ཆོས་གླིང་། ........（341）
རྒོད་ལུང་དགོན་བསམ་གཏན་གླིང༌། ........................ (345)
ཝ་ཐང་དགོན་བཀའ་བརྒྱུད་འཕེལ་རྒྱས་གླིང༌། ..............…...（347)
- 2 -



གླང་དེལ་དགོན་ཐེག་མཆོག་རྣམ་གྲོལ་གླིང༌། .........….....…...（358)
སེར་བཀྲ་ཤིས་དཔལ་འབར་གླིང་། ..............….........（362)
བྱ་སྣ་དགོན་དགེ་ལྡན་བཀྲ་ཤིས་དར་རྒྱས་གླིང་། .......…....（363）
པད་དཀར་དགོན་རྣམ་རྒྱལ་གླིང་། ...........….........（365)
ཡ་ང་བྱ་མདའ་དགོན་དཔལ་ལྡན་མཁའ་སྤྱོད་གླིང་། ........…..(368）
རྒྱལ་ཤོད་གསའ་མདའ་བོན་དགོན་མི་གཡོ་བསམ་གཏན་གླིང༌།
...…............（374)
གཡང་ཤོད་དགོན་རྣམ་རྒྱལ་ཀུན་གྲགས་གླིང༌། ...........…..……..（386)
སེན་ཚ་དགའ་རི་དགོན། .............................…......（390)
རྡོ་རྟེང་དགོན་ངོ་མཚར་ཕུན་ཚོགས་གླིང༌། ་...........…..….…...（393）
དངུལ་ཁོ་དགོན་གཡུང་དྲུང་དར་རྒྱས་གླིང་། .....…….…….....(399)
དཔལ་ལྡན་ཀླུ་མཁར་དགོན། .…......…... ...……..…...…， (403)
དགོན་པ་སོ་སོའི་བླ་སྤྲུལ་རིམ་བྱོན་གྱི་གོ་ཐོབ་དང་གྲུབ་མཐའ་ཁག་
འཛིན་སྐྱོང་བྱེད་ཚུལ།།
བ....…………...…. (407）
རིག་གནས་གསར་བརྗེ་ཆེན་པོའི་ལོ་བཅུའི་གོད་ཆགས་བྱུང་རྗེས་སླར་
ཡང་དགོན་གནས་ཁག་ཉམས་གསོ་བྱུང་ཚུལ། .........（414）
ལེའུ་དྲུག་པ། ནགས་ཤོད་འབྲི་རུའི་སྒྱུ་རྩལ་སྟེང་དཀར་རས་པ་དང་
སྟག་ཕུའི་ཨར་གཞས།།
.……...... བ.. （418）
ལེའུ་བདུན་པ། སྦྱར་བྱོན། ། .......…. ...............（441)
ལེའུ་བརྒྱུད་པ། སྨོན་བྱང་དང་ཤིས་ཚིག .....................(446）
，
-
3
-



ལེའུ་དང་པོ། སྤྱིར་བོད་ཀྱི་ཡུལ་ཁམས་ཆགས་
ཚུལ་དང་སྣོད་བཅུད་ཀྱི་བཀོད་པ།
ཨེ་མ། ཀ་ཤིའི་མདངས་ཀྱི་ཀེ་ལ་ཤ་རིའི་རྭ་བས་ཡོངས་སུ་བསྐོར་བའི་ཞིང་འདི་རུ། །
ཁ་བ་སྤུར་རྒྱལ་རི་ལ་ཉི་གཞོན་འཕྲོ་འདྲའི་གཟི་འོད་མཐོ་བའི་བོད་བྱང་རྒྱུད། །
ག་ནས་བལྟས་ཀྱང་ལས་ལ་བརྩོན་པའི་རི་མོས་མཛེས་ལྗོངས་མུན་པ་ཕྱོགས་གསལ་ནས། །
ང་ཅག་ཕ་ཡུལ་ཀུན་ལ་མཛེས་སྡུག་པདྨའི་ཕྲེང་བ་སྐལ་བཟང་སླར་ཡང་བསུས། །
དེ་ཡང་སྤྱིར་ཡུལ་ཁམས་ཀྱི་བཀོད་པ་དང་ཆགས་ཚུལ་ནི་འཛམ་གླིང་ཐོག་
གི་མི་རིགས་གང་ཞིག་ཡིན་ནའང་མིའི་འགྲོ་བ་བྱུང་བ་དང་བསྟུན་ནས་ལོ་རྒྱུས་
འཕེལ་རིམ་གྱིས་མི་རིགས་སུ་གྲུབ་པ་ཞིག་ཡིན་ཞིང་། མི་རིགས་རང་རང་སོ་
སོའི་འཕེལ་རྒྱས་གོ་རིམ་དང་བརྒྱུད་རིམ་བྱུང་བ་ངེས་ཅན་ཞིག་ཡོད་པ་དེ་ནི་
ཆོས་ཉིད་ཡིན་མོད་དེ་བཞིན་མི་རིགས་གང་ཞིག་ཡིན་རུང་སྔ་ས་ནས་ད་བར་དུ་
ཕ་མེས་ཡང་མེས་རྣམས་ལས་བྱུང་བའི་རིགས་རྒྱུད་དང་ཇི་ལྟར་དར་བའི་ཉམས་
མྱོང་དང་སྟོབས་ཤུགས་ལེགས་ཉེས་བླང་དོར་སོགས་ཀྱི་ཤེས་བྱ་ཅི་འདྲ་ཞིག་ལྡན་
ཡོད་པ་མ་ཤེས་ན་མ་མཐར་ཡང་དེང་དུས་ཀྱི་མི་རིགས་མང་པོའི་གྲས་སུ་ཚུད་
དཀའ་བར་གྱུར། དེའང་རྒན་པ་རྣམས་ཀྱི་ཁ་དཔེ་ལ། ལོ་རྒྱུས་ཚིག་གསུམ་
མ་གོ་ན། ཕ་ཨ་ཁུ་ཡིན་རུང་ངོ་མི་ཤེས་ཞེས་ པ་ལྟར་རོ། དེས་ན་བཀའ་
བདམས་གླེགས་བམ་ལས། ཤར་རྡོ་རྗེ་གདན་གྱི་བྱང་ཕྱོགས་ན། གནས་སྤུར་
རྒྱལ་བོད་ཅེས་བྱ་བ་ཡོད། ཅེས་པ་བོད་འདི་ཡང་སྔོན་བྱོན་མཁས་དབང་་



རྣམས་ཀྱི་སྔ་ཕྱིའི་ལོ་རྒྱུས་སྨྲ་བ་པོའི་བཤད་སྲོལ་མི་འདྲ་བ་མང་པོ་དང་མིང་ཚིག་
མི་འདྲ་བ་ཁ་ཤས་ཡོད་པ་སྤྱིར་གནའ་སྔ་མོ་ཞིག་ནས་ རང་སྐད་དུ་བོད་ཅེས་
གྲགས་པ་ཡིན་པ་དང་། ཡང་ཕྱོགས་གཞན་དུ་ བོད་ཅེས་པ་དེའང་སྒྲ་ཟུར་
ཆགས་ནས་དཔེར་ན། བྷོད་ཅེས་པ་དང་བྷོད་ཊ་ཞེས་པ་ཡང་ཐུན་བྷད་དང་ཐུ་
བྷོད་ཅེས་པ། ཡང་ཁ་ཤས་ནས་འོད་ཅེས་པ་དང༌། ཏའུ་ཕན་ཞེས་པ་སོགས་
མིང་གི་འབོད་སྒྲ་མི་འདྲ་བ་ཡོད་ཀྱང་ ཕལ་ཆེར་མཁས་པ་བློ་ལྡན་རྣམས་ ཀྱི་་
བཤད་སྲོལ་ལྟར་བོད་ཅེས་པའི་མིང་འདི་རང་སྒྲ་ཕར་ཟུར་ཆགས་པ་ཡིན་བཟོ་
འདུག་པས་དཔེར་ན། བོད་ཅེས་པ་འདི་སྟོད་བོད་དང་། ལྷོ་བོད། མཐོ་
བོད་བཅས་ཞེས་པ་ལྟར་ཡིན་པ་ལས་གཞན་ཡང་གོ་དོན་ལོག་གར་མེད་པ་འདྲའོ་
སྙམ། དེ་ཡང་ཐུ་བྷོད་ཅེས་པ་ནི་བཙན་པོའི་སྐབས་ཙམ་ལ་ཆབ་སྲིད་དང༌།
དཔལ་འབྱོར། རིག་གནས་སོགས་ཕྱོགས་གང་ཅིར་སྟོབས་ཤུགས་མངོན་ཐུབ་
ཅིང་། ཤུགས་རྐྱེན་མི་དམན་ཙམ་ཞིག་ཐེབས་ཡོད་ཚུལ་ཐང་ཡིག་གསར་རྙིང་
ལས་ཀྱང་། ནུབ་འཇང་གི་ས་ཆར་ཐུ་བྷོད་ཀྱི་སྟོབས་ཤུགས་ནི་ཧ་ཅང་ཆེ་ཞེས་
པ་དང༌། དེ་བཞིན་ཡིག་ཚང་ཁག་ལས་དེང་གི་དུས་ལ་སྟོབས་ཤུགས་ཧ་ཅང་
ཆེ་བ་ནི་ཐུ་བྷོད་ལས་མེད་ཅེས་པ་ལྟར་ན་བོད་འདི་སྐབས་དེར་ཆབ་སྲིད་དང༌།
དཔལ་འབྱོར། རིག་གནས་སོགས་མངའ་ཐང་རྒྱས་འགོ་ཚུགས་པའི་དུས་་་
སྐབས་ཤིག་ལ་མཚོན་གྱི་ཡོད་པ་རེད། །
ཡང་ གཞན་ ཡང་ བོན་ ལུགས་ ལས་ ཐོག་ མར་ བོན་ གྱི་ ཡུལ་ ཞེས་ པ་ དེ།
རྗེས་སུ་བོད་ཀྱི་ཡུལ་ཞེས་སྒྲ་ཟུར་ཆགས་པ་ཡིན་ཟེར། ཡང་འགའ་ཞིག་གིས་
བོད་ཅེས་པ་འདིའང་། འོད་ཅེས་དེ་ཡང་རྗེ་ཡི་ཐོག་མར་གཉའ་ཁྲི་བཙན་པོ་
ནི་འོད་ཟེར་ལྷ་ཡི་ཡུལ་ནས་ཆས་པའི་གདུང་རྒྱུད་ཡིན་པས་འོད་དེ་སྤུར་རྒྱལ་
ཞེས་ཡུལ་མིང་ཐོབ་པ་ཟེར། ཡང་སློབ་དཔོན་ཤེས་རབ་གོ་ཆའི་གསུངས་ལས།
བོད་ཅེས་པ་འདི་ཡང་སྟོན་པ་བྱུང་བའི་དུས་ལས་སྔ་བ་རྩོད་ལྡན་གྱི་ཐོག་མར།



སྐྱ་སེང་བུ་ལྔའི་དཔུང་ཚོགས་ཡན་ལག་བཅོ་བརྒྱད་དམ་བཅུ་གཉིས་བཅོམ་པའི་
ཚེ་རྒྱལ་པོ་རུ་པ་ཏི་ཞེས་བྱ་བའི་དཔུང་ཚོགས་བཅས་གཡུལ་འགྱེད་པའི་ཚེ་ན་
བུད་མེད་ཀྱི་ཆ་ལུགས་སུ་བྱས་ནས་བྲོས་ཏེ་རི་ཁ་བ་ཅན་གྱི་རི་ཁྲོད་ཁོང་སེང་དུ་
གནས་པར་བརྟེན་བོད་ཅེས་གྲགས་པ་ཞེས་གསུངས་ཡོད། ཁྱད་པར་དུ་སྣོད་
ཀྱི་འཇིག་ རྟེན་ཁམས་ སུ་གྲུབ་ པའི་ནང་ཚན། བོད་གངས་ཅན་ཞེས་པ་ནི། །
དེའང་འཕགས་ཡུལ་རྡོ་རྗེ་གདན་གྱི་བྱང་ངོས་སུ། རྫ་རི་དང་བྲག་རི་རྔམ་
བརྗིད་ལྡན་པའི་བསྒྲོད་པར་དཀའ་བའི་རི་ནག་དགུ་འདས་པ་ན། གངས་
དཀར་པོ་ཤེལ་གྱི་མཆོད་རྟེན་ཡོད། མཚོ་དམའ་བོ་གཡུ་ཡི་མཎྜལ་ཡོད་ཅེས་
པའི་གངས་དཀར་པོ་ཤེལ་གྱི་མཆོད་རྟེན་ཞེས་པ་དེ་ནི་ནོར་འཛིན་དཔལ་མོའི་
མཛེས་རྒྱུན་དུ་རབ་དཀར་ཤེལ་གྱི་རྡུལ་བརྩེགས་མཐོ་ཞིང་བརྗིད་ལ་རབ་ཏུ་་
བརྟན་པའི་གངས་རི་ཆེན་པོ་ཏི་སེ་དང༌། ཇོ་མོ་གང་དཀར། ལྷོ་བྲག་པུ་ལ་
ཧ་རི། གནོད་སྦྱིན་གངས་བཟང་། ལ་ཕྱི་གངས། ཙ་རི་ཏྲ། གཉན་
ཆེན་ཐང་ལྷ། ཡར་ལྷ་ ཤམ་བུ། མགོན་ལྷ་དཀར་པོ། རྨ་ཆེན་སྤོམ་ར་་་
སོགས་དྲི་མ་མེད་པ་ཤེལ་གྱི་མཆོད་རྟེན་ལྟ་བུའི་གངས་རི་དང་། ཏི་སེ་ཁྲི་སྟོང་
མང་པོ་དང་། གཞན་ཡང་མཚོ་དམའ་བོ་གཡུ་ཡི་མཎྜལ་ཞེས་པའི་མཚོ་མ་ཕམ་
གཡུ་མཚོ་དང༌། སྐྱི་མཚོ། གནམ་མཚོ་ཕྱུག་མོ། ཚྭ་མཚོ། ཡར་འབྲོག་
གཡུ་མཚོ། ཕོ་མཚོ། མཚོ་སྐྱ་རིང་དང་སྔོ་རིང་། ཁྲི་གཤོར་རྒྱལ་མོ་ལ་
སོགས་མཚོ་དང་མཚོ་ཕྲན་སྦུབས་མཚོའི་གླིང་ན་ཀླུ་རྒྱལ་བྱང་སེམས་གནས་པའི་
རི་མཚོ་འབྲེལ་བ་ཁྲི་སྟོང་མང་པོ་ཡོད་པ་དང་། ཆུ་ཀླུང་ཆེན་པོ་ཡན་ལག་
བརྒྱད་དང་ལྡན་པའི་སྐལ་ལྡན་ཤིང་རྟ་དང་ཁ་བབས་བཞི། རྫ་ཆུ། རྔུལ་ཆུ།
རྨ་ཆུ། ཉག་ཆུ། བསང་ཆུ། ཙོང་ཆུ་སོགས་དང་ཁམས་ཤོད་ཆེན་བཅོ་
བརྒྱད་ཀྱི་དབུ་རྩེར་ནགས་ཤོད་ལུང་གི་གཡུ་འབྲུག་སྔོན་པོ་གར་ལ་རྩེན་པའི་
འགྲོས་ཀྱིས་གཙང་པོ་དང་ཆུ་བོ་ཡང་རང་ཁུལ་འདིར་ཐོན་ཁུངས་ཤིན་ཏུ་བཟང་



པོ་ཡོད་པ་རེད། སྤྱིར་རི་ལུང་ཚང་མའི་ངོས་སུ་ལུང་པ་ཆེ་ཆུང་ཕལ་ཆེ་བ་ནས་
ཆུ་ཕྲན་རེ་བབས་པ་དང་། དེ་དག་རིམ་པར་གཅིག་ཏུ་འདུས་པ་ལས་ཆུ་བོ་
ཆེན་པོ་གྱུར་པ་དང་རིམ་བཞིན་གཙང་པོར་གྱུར་བའི་མིང་གྲགས་ཆེ་བའི་གྲས་སུ་
ཆུ་བོ་རྒྱ་མོ་རྔུལ་ཆུའི་ཆུ་བརྒྱུད་དུ་གནས་པ་ཞིག་ཡིན། རྒྱ་མོ་རྔུལ་ཆུའི་ཆུ་
ཕུགས་ཨ་མདོའི་མཚོ་ནག་ལ་ཐུགས་ཡོད། དེ་ཉིད་ནས་བབས་པའི་ནག་ཆུ་
དང༌། ལ་ མོག་ ཆུ། དབྱུག་ཆུ། འཇམ་ ཆུ། གཤི་ཆུ། མཚལ་ཆུ།
ཀོང་ཆུ། ལོ་ཆུ། ཤག་ཆུ། བེ་ཆུ། རྐྱང་ཆུ། ཀོ་ཆུ། ཡིར་ཆུ། ཀ་
ཆུ་སོགས་ཆུ་བོ་ཆེ་བ་མང་པོའི་ནང་དུ་ཆུ་ཕྲན་མང་པོ་འདྲེས་ཏེ་མཐར་ནགས་
ཤོད་སྨད་ནས་ནག་ཆུ་དང་སོག་ཆུ་གཉིས་ལྷན་དུ་འདྲེས་པ་ལ་རྒྱ་མོ་རྔུལ་ཆུ་ཞེས་
པ་གྲགས་པ་ཡིན། ད་དུང་དཀར་ཤོད་དང༌། རྒྱལ་ཤོད། རེ་ཤོད་བཅས་
ཀྱི་ཆུ་བོ་རྣམས་གཅིག་ཏུ་འདྲེས་ནས་ཆབ་མདོ་ས་ཁུལ་དཔལ་འབར་གྱི་བྱང་རྒྱུད་
དང་སྟེང་ཆེན་གྱི་ལྷོ་རྒྱུད། ལྷོ་རོང་དང་དཔའ་ཤོད་ཀྱི་དཀྱིལ་རྒྱུད། མཛོ་
སྒང་གི་ནུབ་དང༌། རྫ་ཡུལ་གྱི་ཤར་བརྒྱུད་ནས་ཡུན་ནན་ཞིང་ཆེན་ཁུལ་དུ་
བརྒྱུད་དེ་རྒྱལ་མཚམས་ཕྱི་རོལ་ཏུ་ས་ཝུན་གཙང་པོ་ཟེར་ཞིང༌། འབར་མའི་
རྒྱལ་ཁབ་ནང་ནས་བབས་ཏེ་ཧིན་རྡུ་རྒྱ་མཚོར་འབབ་ཀྱི་ཡོད་པ་ རེད། དེ་
མཚུངས་སྤང་སེར་པོ་གསེར་གྱི་ལྷུན་པོ་འདྲ། ། དྲི་ཞིམ་པོ་སྨན་གྱི་གདུག་སྤོས་
ཡོད། །ཚོན་བཀྲ་བ་གསེར་གྱི་མེ་ཏོག་ཡོད། ། ཅེས་པ་དེ་ལྟར་འོ་དེ་གུང་རྒྱལ་
དང་བདུད་རྩི་སྨན་མོ། ཇོ་བོ་ནག་ལྷ། རྒྱལ་བ་ཐོད་དཀར། མེ་མོ་བྲག་
དཀར། རིག་པ་ཀླུ་རྫོང༌། ཁམས་ཀྱི་སྲིན་མོ་རྫོང་། ཀ་བ་ཟེ། ཇོ་གསུམ་
ཀེ་ཡིར་པི་གསུམ། ཇོ་མོ་ནག་རི། ཀོང་བཙུན་དེ་མོ་ལ་སོགས་སྨན་གྱི་དྲི་ངད་
ལྡན་པའི་སྤང་རི་དང་གཡའ་རི། ནགས་རི་བཅས་གྲངས་ལས་འདས། སྤྱན་
རས་གཟིགས་ཀྱི་འདུལ་ཞིང་། སྤུར་རྒྱལ་བོད་ཀྱི་ཡུལ་ཁམས་གནས་ལུགས་དེ་
དག་བོད་ཀྱི་ལོ་རྒྱུས་དང་ཆོས་འབྱུང་ཡིག་ཚང་ཁག་ནང་གསལ་ལྟར་མཚུངས།



87
8
སྤྱིར་བོད་ཀྱི་ས་ཆ་ནི་དེང་དུས་ཀྱི་སའི་གོ་ལ་ཧྲིལ་པོ་འདི་ཉིད་འགྲུབ་བྱེད་ཀྱི་རྒྱུའི་
ལྟེ་བ་ཞིག་ཡིན་པ་གོར་མ་ཆག བོད་ཡུལ་འདི་ཉིད་སྐམ་སར་གྱུར་ནས་སྟོད་
མངའ་རིས་ཚུན་ནས་སྨད་མདོ་ཁམས་བར་བོད་ཡུལ་ཞེས་སྤྱི་མིང་ལས་གྲུབ་པའི་
ས་ཆ་འདི་ལྟར་བྱུང་ཡོད་པའི་ཐོག་མར་བོད་ཡུལ་འདིའང་འཇམ་དཔལ་རྩ་རྒྱུད་
ལས་བདག་ཉིད་ཆེན་པོས། ང་ཡི་དུས་ནས་ལོ་བརྒྱ་ན། ཁ་བ་ཅན་དུ་མཚོ་བྲི་
ནས། སཱ་ལའི་ནགས་ཀྱི་འབྱུང་བ་འགྱུར། ཞེས་བསྟན་པ་ལྟར་བོད་ཀྱི་ཡུལ་
འདི་ཉིད་ཐོག་མར་རྒྱ་མཚོ་ཆེན་པོ་ཞིག་ཡིན་པ་དང་། ཆོས་འབྱུང་མཁས་པའི་
དགའ་སྟོན་ལས། མཚོ་དེ་འཁོལ་བ་ཞི་ཞིང་རབ་ཏུ་བསིལ། །ཀོང་གི་ཆུ་
བརླག་ཅེས་བྱའི་ཟོམས་ཕྱེ་བས། །རུ་བཞི་ཆུ་ཡི་གང་བ་དེ་རུ་ཐིམ། ། བོད་
ཁམས་ཡུལ་གྱི་རྣམ་པ་གསལ་པོར་དོད། །ཅེས་བོད་ཡུལ་འདི་ཐོག་མར་རྒྱ་མཚོ་
ཆེན་པོ་དེ་བྲི་ནས་རིམ་བཞིན་སྐམ་ས་ཆེན་པོར་གྱུར་ནས་སྣོད་ཆགས།
སྣོད་ཀྱི་འཇིག་རྟེན་ལ་བརྟེན་ནས་བཅུད་ཀྱི་སེམས་ཅན་ཡོད་དོ་ཅོག་དང་།
ཁྱད་པར་མིའི་འགྲོ་བ་བྱུང་ནས་ལོ་ངོ་ས་ཡ་གསུམ་ལ་ཉེ་བའི་ལོ་རྒྱུས་ཡོད་པའི་
ངོས་འཛིན་གནང་གི་ཡོད་མཚུངས། གནའ་རབས་བོད་ཀྱི་ངག་རྒྱུན་དང༌
ཚད་ལྡན་གྱི་ཡིག་ཚང་དག་ཏུ་གསལ་བ་ལྟར་ཕ་སྤྲེའུ་དང་མ་བྲག་སྲིན་གཉིས་
འདུས་པ་ལས་མི་མ་སྤྲེའུ་རྒྱུད་དེ་དག་ནི་ལྷོ་ཁ་རྩེད་ཐང་ཁུལ་གྱི་མགོན་པོ་རིའི་
བྲག་ཕུག་ཏུ་ གནས་བཅས་ཏེ། དེ་དག་ལས་རིམ་ བཞིན་མིའི་རྒྱུད་རྣམས་་་
མཆེད་དེ་བཅུད་དུ་ཆགས་པའི་དེང་དུས་ཀྱི་བོད་མི་འདི་བྱུང༌། སྣོད་བཅུད་ཀྱི་
དངོས་པོ་ཐམས་ཅད་འགྱུར་ལྡོག་སྔ་ཕྱི་དང་དལ་མྱུར་གྱི་ཁྱད་པར་ཙམ་ལས་དེ་
དག་ཐམས་ཅད་རྟག་པ་དང་བརྟན་པའི་རང་བཞིན་དང་བྲལ་བ་ཞིག་ཡིན་པ་
རེད། དེས་ན་སྔ་རབས་མཁས་དབང་རྣམས་ཀྱིས་དངོས་པོ་ཐམས་ཅད་སྐད་
ཅིག་མ་དང་མི་རྟག་པའི་རང་བཞིན་ཡིན་པར་གསུང་པ་དེ་དག་དེང་དུས་ཀྱི་
ཚན་རིག་དང་མི་མཐུན་པའི་ཐལ་ཆ་ཅི་ཡོད། ཡང་བོན་གྱི་དཔེ་རྙིང་མང་དག་



ཅིག་གི་ནང་དུ་སྲིད་པ་ཀློང་གི་སྒོ་ང་ལས་མིའི་འགྲོ་བ་མཆེད་པའི་ཚུལ་གྱི་བཤད་
པ་མི་ཉུང་བ་ཞིག་ཡོད་འདུག དེ་ལའང་ཆ་འཇོག་བྱེད་འོས་པའི་ཁུངས་དག་
ཅི་ལ་ཡོད་སྙམ་ན་ག་ལ་འགྲིག གང་ལགས་ཤེ་ན། བོན་གྱི་ལུགས་སུ་འབྱུང༌
བ་སྣ་ལྔའི་སྙིང་པོ་ལས་གྲུབ་པའི་སྲིད་པ་ཀློང་གི་སྒོ་ང་ལས་མཆེད་ཚུལ་བཤད་པ་
དེ་དང་། ད་གཟོད་ཡོངས་སུ་གྲགས་པའི་ཚན་རིག་པ་རྣམས་ཀྱིས་འབྱུང་བའི་
བྱེད་ལས་ལ་བརྟེན་ནས་འཇིག་རྟེག་ཐོག་ཏུ་འབྱུང་བའི་ནུས་པ་ལ་སོགས་པའི་མི་
འདྲ་བ་སྣ་ཚོགས་ཆགས་པའི་ཚུལ་ལས་བཤད་པ་དེ་རིགས་ལ་འགལ་བ་ཅི་ཞིག་
ཡོད། ཡང་རླངས་ཀྱི་པོ་ཏི་བསེ་རུ་ལས། འབྱུང་བ་སྣ་ལྔའི་སྙིང་པོ་ལས། །
སྒོ་ང་ཆེན་པོ་གཅིག་ཡོད་པ། །ཕྱིའི་སྒོང་ཤུལ་ལ་ལྷ་བྲག་དཀར་མོ་ཆགས། །
ནང་གི་སྒོང་ཆུ་ལ་དུང་མཚོ་དཀར་མོ་འཁྱིལ། ། བར་གྱི་སྒོ་ངའི་དར་ཆ་ལ། །
རིགས་དྲུག་སེམས་ཅན་ཀུན་ཏུ་གྲོལ། ། སྒོ་ང་ཁྲོམ་ཀྱིས་བཅོ་བརྒྱད་ཆགས། །
སྒོ་ང་བཅོ་བརྒྱད་འབྲིང་བ་དེ། ། དུང་སྒོང་གཅིག་ཏུ་ཡར་ནས་བྱུང་། ། ཞེས་
པ་དེ་ཡང་སྒོ་ང་ཁྲོམ་ནས་སྒོ་ང་བཅོ་བརྒྱད་བྱུང་བ་དེ་ལས་ཡུལ་ཆེན་བཅོ་བརྒྱད་
ཀྱི་མི་ སྡེ་བྱུང་ཚུལ། སྒོ་ང་འབྲིང་བ་དེ་དུང་སྒོང་གཅིག་ལས་བོད་མི་རྒྱུད་
རྣམས་མཆེད་ཚུལ་བཤད་པ་དེ་ལྟར་དཔེ་རྙིང་རྣམས་སུ་སྲིད་པ་ཀློང་གི་སྒོ་ང་
ལས་བཤད་སྲོལ་ཡང་མང་པོ་འདུག འོན་ཀྱང་བོད་མི་རིགས་ཀྱི་གྲུབ་ཆའི་
ངོས་ནས་བཤད་ན་མི་རིགས་ཁག་གཞན་དང་འདྲ་བའི་སྤྲེའུ་དང་བྲག་སྲིན་ལས་
རྒྱུད་པའི་བོད་རིགས་དང་། དེ་མིན་རིམ་བཞིན་རྒྱ་དང་སོག་འཇང་སོགས་མི་
རིགས་མང་པོ་ཞིག་རིགས་བརྒྱུད་འབྲེལ་ནས་འཕེལ་རིམ་ཞིག་ཆགས་པ་སྙམ།
མི་ཡིས་མི་ལ་དབང་སྒྱུར་བྱེད་པའི་དུས་རབས་འགོ་ཚུགས་པ། དེ་ཡང་
རང་རེ་བོད་ཀྱི་ཡུལ་འདིར་སྤྱི་ལོའི་སྔོན་གྱི་ལོ་ངོ་སུམ་སྟོང་ལྷག་ཙམ་གོང་ན་བོད་
ཀྱི་ལོ་རྒྱུས་ཐོག་ཏུ་མངའ་མཛད་ཀྱི་ཐོག་མ་ནི་གནོད་སྦྱིན་ནག་པོ་ཞེས་པ་དེའང་
ཐོག་མར་ཚོ་སྡེ་ཞིག་གི་མིང་ཡིན་པ་ལ་རྗེས་སུ་དུས་རབས་སམ་རྒྱལ་རབས་ཀྱི་



མིང་དུ་ཆགས་པར་སེམས། དེ་ཡང་ཆོས་འབྱུང་མཁས་པའི་དགའ་སྟོན་ལས་
བོད་ཁམས་ཡུལ་དུ་རུང་བ་གྱུར་ནས་ཀྱང་། །དང་པོ་མི་མ་ཡིན་གྱི་ཡུལ་དུ་
གྱུར། །གནོད་སྦྱིན་ལ་སོགས་བཅུ་ཡིས་དབང་བྱས་སྐད། །ཅེས་སོགས་གསུངས་
ཡོད་པ་དང་། །ཡང་ལྡེའུ་ཆོས་འབྱུང་ལས། དང་པོ་གནོད་སྦྱིན་ནག་པོ་ཞེས་
བྱ་བྱུང་། །ཡུལ་གྱི་མིང་ཡང་བཟང་ཡུལ་རྒྱན་མེད་བྱ་བ་བཏགས། ། ལག་ཆ་
མདའ་གཞུ་འཕེན་པ་དེ་ནས་བྱུང༌། ། གཉིས་པ་ རེ་ཏེ་མགོ་ཡག་བདུད་ཀྱིས་་་
བྱས། །ཡུལ་གྱི་མིང་ཡང་བདུད་ཡུལ་གླིང་དགུ་ཟེར། །སྟ་རེད་དགྲ་སྟ་དུས་དེར་
ལག་ཆར་བྱུང་། ། གསུམ་པ་གཉའ་རེངས་ཁྲག་མེད་སྲིན་གྱིས་བྱས། །ཡུལ་གྱི་
མིང་ཡང་ནག་པོ་དགུ་དུས་ཟེར། །ལག་ཆ་སྲིན་པོ་རྐང་དང་སྒྱོགས་གཉིས་་་་
བྱུང༌། །བཞི་པ་དམར་འཇམ་ཞེས་བྱ་ལྷ་ཡིས་བྱས། །ཡུལ་གྱི་མིང་ནི་ལྷ་ཡུལ་
གུང་ཐང་ཟེར། །ལག་ཆ་ཁ་ཊམ་རྩེ་གསུམ་དེ་ནས་བྱུང༌། །ལྔ་པ་ཀླུར་དབང་
ངམ་བྲང་ཅང་བྲང་ཟེར། །ལག་ཆ་མདུང་ལ་བྱེད་པ་དེ་ནས་བྱུང༌། །དྲུག་པ་
འདྲེས་དབང་བྱས་ལང་ཏང་འདིང་ཏང་ཟེར། །ལག་ཆ་སྐྱུག་པ་སྐྱོག་ཅན་དེ་
ནས་བྱུང་། །བདུན་པ་མ་སངས་རུས་དགུས་དབང་བྱས་ཏེ། །ཡུལ་གྱི་མིང་ནི་
བོད་ཁམས་གསང་དྲུག་ཟེར། །ལག་ཆར་དོང་རལ་ཕུབ་ཆུང་དེ་ནས་བྱུང༌། །
བརྒྱད་པ་ཀླུ་ཡིས་དབང་བྱས་བོད་ཁམས་གླིང་དགུར་བཏགས། །དགུ་པ་མི་མ་
ཡིན་གྱིས་དབང་བྱས་ཏེ། །ཡུལ་གྱི་མིང་ལ་ངམ་ཡུལ་ནག་པོར་བཏགས། །བཅུ་
པ་ཟ་རིད་སྤུན་དྲུག་དག་གིས་དབང་བྱས་ཏེ། །ཡུལ་གྱི་མིང་ལ་ སྟོང་སྡེ་བཅོ་
བརྒྱད་ཟེར། །བཅུ་གཅིག་རྒྱལ་ཕྲན་བཅུ་གཉིས་དབང་བྱས་སྐད། ། ཀུན་གྱི་ཐ་
མར་སིལ་མ་བཞི་བཅུ་བྱས། །ཡུལ་གྱི་མིང་ནི་བཟང་ཡུལ་རྒྱུད་དུ་བཏགས། །
ཞེས་པ་བོད་ཁ་བ་ཅན་གྱི་ཡུལ་འདིར་ཐོག་མར་མི་མ་ཡིན་གྱིས་བཟུང་ནས་རིམ་
བཞིན་མིའི་འགྲོ་བ་ཆགས་ཏེ་རྒྱལ་ཕྲན་བཅུ་གཉིས་དང་། སིལ་མ་བཞི་བཅུ།
དབང་མཛད་བཅུ་གཉིས་བཅས་བྱུང་སྟེ་བོད་ཡུལ་ན་རྨོངས་པས་ཁས་ཉེན་ཆེ།



རྒོལ་དུ་མི་ཐུབ་བྲག་རི་བཙན་པོ་འཛིན་སྐད། རིམ་པར་བྱུང་བའི་ཕྱོགས་་
བཞིའི་དགྲ་མ་ཐུབ། ཅེས་པ་སྐབས་དེར་རྒྱལ་ཕྲན་བཅུ་གཉིས་ཞེས་པ་ནི་་
འཆིམས་ཡུལ་དང་། ཞང་ཞུང༌། མྱང་རོ། གནུབ་ཡུལ། ཉང་རོ། གྱི་
ར་(ཀྱི་ར་）ཡང་ཟེར། ངས་པོ། འོས་ཕུ། ཀྲི་ན། ཉང་ཡུལ། དྭགས་
ཡུལ། ཀོང་ཡུལ་བཅས་སོ། རེ་ཞིག་ན་དེ་དག་གཅིག་ལས་གཅིག་འཇིག་
པའི་སྣང་ཚུལ་མཆིས་པ་ལ་མེས་པོ་ཆེ་བཞི་གྱེས་ཏེ་ཚོ་ཁག་བཞིར་བགོས་ནས་
གཏད་ པ་ལྟར་ སོ་ སོར་གྱེས་པས། སེ་རྨུ་སྡོང་སྟོང་བཞིའམ། ཡང་ཁག་་་
གཅིག་གིས་སྒྲ་འབྲུ་སྦྲ་ལྡོང་བཞི་ཞེས་པ། ཡང་རུས་དྲུག་ཅེས་དབྱེ་བ་ནི་སེ་རྨུ་
སྡོང་སྟོང་སྒྲ་འབྲུ་བཅས་དྲུག་ ཏུ་ གྲགས་སོ། དེ་རྗེས་མི་རྗེ་མེད་ཀྱི་རྒྱལ་པོ་་
གཉའ་ཁྲི་བཙན་པོ་དེའང་བཤད་སྲོལ་ལ་མ་མཐུན་པ་མང་པོ་ཡོད་ཀྱང་ཡོངས་སུ་
གྲགས་པ་ལ། ཡ་ཐོག་གི་བོད་རྒྱལ་སྔ་མ་གཉའ་ཁྲི་བཙན་པོ་དང་མཁར་གྱི་སྔ་
མ་ ཡུམ་བུ་བླ་སྒང་ཞེས་གཅིག་མཐུན་གྱི་ལོ་ རྒྱུས་ཤོད་སྲོལ་ཡོད་པ་དང་ཡིན་་
ནའང་རྒྱལ་པོའི་མཚན་ཡང་མི་འདྲ་བ་ཁག་གསུམ་ཙམ་མཐོང་རྒྱུན་ཡོད་པ་སྟེ།
དེ་ཡང་གཉའ་ཁྲི་བཙན་པོ་དང༌། ཉག་ཁྲི་བཙན་པོ། སྙ་ཁྲི་བཙན་པོ་ཞེས་
འབྲི་སྲོལ་འདུག རིགས་རུས་ནི་སྔོན་བྱོན་མཁས་དབང་རྣམས་ཀྱིས་མ་འཐད་
པ་གསུངས་ཚུལ་མང་པོ་ཡོད་པར་ཁག་གཅིག་གིས་ནམ་མཁའི་ལྷ་ལས་བབས་པ་
མི་ཡི་རྗེ་བོར་གྱུར་ཞེས་པ་དང༌། ཡང་ཁག་གཅིག་གིས་བོད་རྒྱལ་དེ་མང་པོས་
བཀུར་བའི་རྒྱལ་རྒྱུད་ལ་གཏུགས་ཤིང་སྐྱ་སེང་གདུང་ལས་ཆད་པ་ཞེས་པ་དང༌།
ཁག་གཅིག་གིས་དམག་རྒྱལ་གྱི་བུ་ཞེས་པ། ཁག་གཅིག་གིས་གསལ་རྒྱལ་གྱི་བུ་
ཞེས་པ། ཁག་གཅིག་གིས་སྤུ་བོ་ཡུལ་ནས་སྤུ་མི་མོ་བཙུན་བྱ་བའི་རུམ་ནས་
ཐེའུ་རང་སྤུན་དགུ་སྐྱེས་པའི་ཆུང་དག་ཐེའུ་རང་མ་སྙ་ཨུ་བེ་ར་ཞེས་པ། ཁག་
གཅིག་གིས་ཤཱཀྱ་ལི་ཙ་བྱི་ཡི་རིགས་སུ་ཆད་པ་ཞེས་པ། དེ་ཡང་འཇམ་དཔལ་
རྩ་རྒྱུད་ལས་ལི་ཙ་བྱི་ཡི་རིགས་སུ་བྱུང་ཞེས་ལི་ཙ་བྱི་ཡི་རིགས་སུ་དག་གོ་ཞེས་པ།



ཡང་ཁག་གཅིག་གིས་རྒྱལ་པོ་གཉའ་ཁྲི་བཙན་པོའི་སྐུ་མཁར་ཡུམ་བུ་བླ་སྒང་གི་
དཀར་ཆག་སོགས་ལོ་རྒྱུས་འགའ་ཞིག་ལས་ཀོང་པོ་ནས་བྱུང་ཚུལ་སོགས་ཁག་
མང་པོ་ཡོད་པར་བླུན་རྨོངས་པ་བདག་ལྟ་བུས་བདེན་ཁུངས་ཞུ་སྤོབས་ག་ལ་
མཆིས། འོན་ཀྱང་ཁྱད་པར་འཕགས་པའི་ཡོངས་སུ་གྲགས་པའི་བོད་ཀྱི་རྒྱལ་
པོ་གཉའ་ཁྲི་བཙན་པོ་དེ་ཡང་སྐྱེ་རྒྱུད་བོད་མི་མ་ཡིན་པར་ཕྱི་ཕྱོགས་ནས་ཡུལ་
གཞན་དག་ཞིག་ལས་ཡོང་བའི་མི་ཞིག་ཡར་ཀླུང་དུ་གལ་སྲིད་བབས་ཡོད་པའི་
དབང་དུ་བྱས་ན་ཕྱུགས་རྫི་བ་ཚོས་ཁྱེད་གང་ནས་ཡོང་ཞེས་པས། གནམ་དུ་
མཛུབ་མོ་བཙུགས་པ་དང་། ཁྱེད་སུ་ཡིན་ཞེས་པས། ལན་དུ་ང་བཙན་པོའི་
མི་ཡིན་ཞེས་ སྐད་སྒྱུར་མེད་པར་སྐད་ཆ་ཤོད་ཤེས་ཐབས་ག་ལ་ཡོད། དཔེ་
མཚོན་དེ་འདྲ་བས་རྒྱལ་པོ་ཉིད་བོད་མི་རང་ཡིན་པ་ལས་གཞན་སུ་ཞིག་མ་ཡིན་
པ་དངོས་དོན་གྱིས་མཚོན་ཡོད་པ་སྙམ། དེ་བཞིན་རྒྱལ་པོ་ཁྱད་པར་འཕགས་
པའི་སྟོབས་ཀྱི་རྒྱལ་པོ་དེ་ཡང་། རིགས་སུ་ཡང་མ་འཐད་པར་གཟུགས་སྟོབས་
ཆེ་ལ་ཤ་རྩ་སྔོ་ཞིང་དཔྲལ་པ་འབུར་ལ་གདོང་པ་ཉག་པ། སྤྱན་རྩ་དམར་ལ་བྱ་
མིག་ཅན་ཕྱག་སོར་དྲ་བ་འབྲེལ་བའི་ཆུ་བྱ་ལྟར། དྲག་ཤུགས་ནུས་མཐུ་ཆེ་བ་
སྟོབས་དང་གཟི་བརྗིད་ལྡན་པ་བོད་མི་གཞན་ལས་ཁྱད་དུ་འཕགས་པ་ཡོད་པ་
དེར་བསྟོད་པ་དང་བཀུར་བསྟི་གང་བྱས་དེ་ལ་མ་འོས་པ་ཅི་ཞིག་ཡོད། གཞན་
ཡང་ཆོས་འབྱུང་དེབ་ཐེར་འགའ་ཞིག་ལས། ཁྱོད་ལ་ནུས་མཐུ་འདྲ་བ་ཅི་ཡོད་
བྱས་པས། ཁོང་གིས་ན་རེ། ནུས་མཐུ་དང་རྫུ་འཕྲུལ་ཆེ་དྲགས་པས་ཕྱུག་པ་
ཡིན་ཟེར། འོ་ན། ངེད་ཀྱི་རྗེ་བཅོལ་ལོ་བྱས་ནས་གཉའ་བའི་ཁྲི་ལ་བླངས་
ནས་འདི་རྗེ་གཉའ་ཁྲི་བཙན་པོ་ཡིན་བྱས་ནས་རྗེ་བཅོལ་བའི་ལོ་རྒྱུས་གདའ་ཞེས་
པ་དེ་ལྟར་རྗེ་གཉའ་ཁྲི་བཙན་པོ་ཡར་ལུང་བཙན་ཐང་སྒོ་བཞིར་བྱོན་སྐབས་སུ་
བཙན་པོའི་དོགས་གཞི་དྲུག་ཡོད་པ་གསུངས། དེ་ཡང་སྐུ་ཡོད། སྡང་ཡོད།
དགྲ་ཡོད། གཡག་ཡོད། དུག་ཡོད། བྱད་སྟེམས་ཡོད་བཅས་གསུངས།



དེ་ཡང་རྩིབས་ཀྱི་ལྷ་སྐར་མ་ཡོན་སྡེས་ཞུས་པ་རྐུ་ལ་ལེན་ཡོད། སྡང་ལ་བྱམས་
ཡོད། དགྲ་ལ་གཉེན་ཡོད། གཡག་ལ་མཚོན་ཡོད། དུག་ལ་སྨན་ཡོད།
བྱད་སྟེམས་ལ་གྲོལ་ཐབས་ཡོད་པར་བརྟེན་མི་ཡི་རྒྱལ་པོ་མཛད་པས་ཐ་སྙད་དེར་
གཞིགས་ན་བོད་དུ་རིག་གནས་ཐད་རྩིས་དང་སྨན་བྱད་གྲོལ་སོགས་སྐབས་དེར་
ཡོད་པ་གསལ་པོ་མཚོན་པ་སྙམ། །
དེ་བཞིན་ཁྲི་བཙན་པོ་འོད་སྡེ་ནས་གནམ་གྱི་ཁྲི་བདུན་དང༌། སྟོད་ཀྱི་
སྟེང་གཉིས། སའི་ལེགས་དྲུག བར་གྱི་ལྡེ་བརྒྱད། ཚིགས་ལ་བཙན་ལྔ་
སོགས་རིམ་པར་བྱོན་པ་ལས། རྒྱལ་རབས་སྔ་མ་རྣམས་ཀྱི་སྐབས་ཆབ་སྲིད་
སྒྲུང་དང་ལྡེའུ་བོན་གྱིས་བསྐྱངས། དེ་ནས་རྒྱལ་རབས་ཉེར་བརྒྱད་པ་བྱང་
སེམས་ཀུན་དུ་བཟང་པོའི་སྤྲུལ་པ། ལྷ་ཐོ་ཐོ་རི་གཉན་བཙན་ཚེ་དམ་པའི་ཆོས་
དབུ་བརྙེས། ལྷ་ཐོ་ཐོ་རི་ནས་གདུང་རབས་ལྔ་པ་སྤྱན་རས་གཟིགས་དབང་མི་
རྗེའི་ཚུལ་བསྟན་ནས། ཆོས་རྒྱལ་སྲོང་བཙན་སྒམ་པོ་དགུང་ལོ་བཅུ་གསུམ་
ཐོག་ཏུ་རྒྱལ་སྲིད་བསྐྱངས། བལ་མོ་བཟའ་ཁྲི་བཙུན་དང་རྒྱ་མོ་བཟའ་འུན་
ཤིང་ཀོང་ཇོ་ཞེས་མཚོ་ཡི་པདྨོར་གྲགས་པ་གཉིས་ཁབ་ཏུ་བཞེས། ར་མོ་ཆེ་
དང་། ར་ས་འཁྲུལ་སྣང་གཙུག་ལག་ཁང་རྣམས་བཞེངས། འཇམ་དབྱངས་
ཀྱི་རྣམ་སྤྲུལ་ཐོན་མི་སམབྷོཊ་རྒྱ་གར་དུ་མངགས་ནས་སྒྲ་དང་ཡི་གེ་བསླབ། རྒྱུ་
ཡིག་དཔེར་བཀོད་དེ་བོད་ཡིག་སྲོལ་གཏོད་མཛད། དེང་དུས་སུ་ གྲགས་ཆེ་
བའི་བོད་མི་མཁས་པ་འགས་དུས་རབས་བདུན་པའི་ཆོས་རྒྱལ་སྲོང་བཙན་སྒམ་
པོའི་གོང་དུ་བོད་ལ་ཡི་གེ་ཕལ་ཆེར་འབྲི་སྲོལ་མེད་པའི་ཤོད་སྲོལ་མང་དག་ཡོད་
ཀྱང་དེའི་སྔོན་གྱི་གནའ་གཏམ་ཚང་མ་དེ་ངག་ཐོག་ནས་བཤད་པ་དེ་དག་དུས་
ཕྱིས་ཐོན་མིས་ཡི་གེ་འབྲི་སྲོལ་གཏོད་རྗེས་ཡི་གེར་བཀོད་ཐུབ་ཁག་པོ་ཡིན་པ་
དངོས་འབྲེལ་ལོ་རྒྱུས་ནི་བདེན་པའི་དོན་མི་འགྱུར་བ་ཞིག་དགོས་ཙ་ན་དྲང་
བཞག་བདེན་འཛིན་གྱི་སྒོ་ནས་དཔྱད་ཞིབ་བྱས་ཏེ་རང་བློའི་དཔོག་ཚོད་ཅིག་
10



བརྗོད་ན་དེའི་སྔོན་བོད་ལ་ཡི་གེ་བྱུང་མ་མྱོང་བ་ཞིག་ཡིན་ཞེས་ཤོད་ག་ལ་ཐུབ།
དཔེར་ན་ཐོག་མའི་བོད་ཀྱི་རྒྱལ་པོ་གཉའ་ཁྲི་བཙན་པོའི་དུས་སུ་ཤེས་རབ་ཅན་
བཅུ་གཉིས་ཀྱིས་བོན་རྣམས་དར་ཡོད་པ་ཞིག་ན་སྐབས་དེར་གཡང་། འདུར།
རྩིས་སྨན། ཇུ་ཐིག་ལ་སོགས་ཡིག་ཆའང་ཡོད་པ་ནི་སྨོས་ཅི་དགོས། སྤུ་དེ་
གུང་རྒྱལ་ནི་བོད་ཀྱི་ཐོག་མའི་རྒྱལ་རབས་དེ་ཡིན་པས་སྤུར་རྒྱལ་བོད་ཀྱི་རྒྱལ་
ཁབ་བཙུགས། རིམ་གྱིས་གནམ་གྱི་ཁྲི་བདུན་དང༌། བར་གྱི་སྟེང་གཉིས་ཏེ་
དུས་དེར་སྟོན་པ་གཤེན་རབས་མི་བོ་ཆེ་ཞེས་བྱ་བ་དེ་སྟག་གཟིག་འོལ་མོ་ལུང་
རིང་དུ་སྐུ་འཁྲུངས། ཁམས་ཆེན་པོ་བརྒྱད་ལ་སོགས་པ་བོན་ཆོས་དེ་རྣམས་
ཞང་ཞུང་གི་ཡུལ་ནས་བསྒྱུར་ཏེ་ཞེས་པའི་ཚིག་འདིས་ཀྱང་དེ་དུས་བོད་དུ་ཡི་གེ་
ཡོད་པ་འདྲ་བཟོ་འདུག ཡང་འཇུ་མི་ཕམ་འཇམ་དབྱངས་རྒྱ་མཚོས་ཇུ་ཐིག་
ཡིག་ཆ་པོད་བཅུ་གཅིག་ཙམ་ཕྱག་ཏུ་སོན་པ་དེ་རྣམས་ལ་བརྟེན་ནས་མཛད་པ་
ཞེས་པ་དཔེ་དོན་དེ་དང་འདྲ་བ་སྐྱེ་བོ་ཕལ་པའི་བློ་ལ་ཆུད་པ་ནི་དཀའ་མོད་རྒྱལ་
རབས་གསལ་བའི་མེ་ལོང་ལས་གནམ་རི་སྲོང་བཙན་གྱི་སྲས་རྒྱལ་བུ་དེ་ནར་ལོན་
དུས་བཟོ་དང་རྩིས། སྒྱུ་རྩལ་དང་རིག་པའི་གནས་ལྔ་ལ་མཁས་ཤིང་ཡོན་ཏན་
དང་ལྡན་པར་གྱུར་པས་བློན་པོ་རྣམས་ཀྱིས་ན་རེ། འོ་ཅག་ཚོའི་རྗེ་འདི་ནི་
ཡོན་ཏན་དུ་མ་དང་ལྡན་ཏེ་ཐུགས་ཤིན་ཏུ་སྒམ་མོ་ཟེར་བས་མཚན་སྲོང་བཙན་
སྒམ་པོ་ཞེས་གྲགས་སོ། དེ་ནས་རྒྱལ་བུ་དེ་ཉིད་དགུང་ལོ་བཅུ་གསུམ་ལོན་དུས་
ཡབ་འདས་ཏེ་རྒྱལ་སར་བྱོན་པ་ཡིན་ནོ། ཞེས་ཆོས་རྒྱལ་དེ་རྒྱལ་སར་མ་ཕེབས་
གོང་ནས་རིག་པའི་གནས་ལྔ་ལ་མཁས་པར་གྱུར་ཚུལ་ལྟར་ན་ཡི་གེ་དང་དཔེ་
རྒྱུན་མེད་པ་ཞིག་ཡིན་ན། རྒྱལ་བུ་རིག་པའི་གནས་ལྔ་ལ་མཁས་པར་འགྱུར་
ཐབས་ག་ལ་ཡོད། སློབ་དཔོན་པདྨ་འབྱུང་གནས་ཀྱིས་རྒྱ་གར་ཆོས་རྣམས་
བོད་ལ་བསྒྱུར་བའི་ཚེ་ 2 རྒྱ་གར་ཡི་གེ་བོད་ལ་བསྒྱུར་མ་ཐུབ་ ཀ་ཁ་སུམ་ཅུ་བོད་
ལ་དཔེ་རུ་བླངས་ ༧ ལྷ་ཡི་མཚན་རྣམས་འབྱུང་བའི་སྒྲ་ལ་དྲངས་ ༧ སྔགས་རྣམས་



མ་བསྒྱུར་རྒྱ་གར་རང་སོར་བཞག་ 2 ཅེས་ཚུལ་དེ་ལས་ངེས་ཤེས་རྙེད་ཐུབ་པ་
བཤད་མ་དགོས། འོན་ཀྱང་ཐོན་མི་སམབྷོཊས་རྒྱ་ཡིག་ལས་དཔེར་བླངས་
ནས་དབུ་ཅན་ཀྱི་བྲིས་ཚུགས་སུ་བཀོད་མཛད་པ་དང་། མདོ་སྔགས་བཀའ་
བསྟན་རྒྱ་ཆེན་པོ་རྣམས་ལེགས་སྦྱར་ནས་བོད་ཀྱི་སྐད་ཡིག་ཏུ་བསྒྱུར་པ་དང་བརྡ་
སྤྲོད་ཀྱི་གཞུང་དང༌། རྣམ་དབྱེ། སུམ་རྟགས་ སོགས་སྤྱོད་བདེ་སྲོལ་ རྒྱུན་
ངེས་གཏན་ཅན་གནང་བ་སོགས་ཀྱི་བཀའ་དྲིན་བསམ་བརྗོད་ལས་འདས་པ་
ཞིག་བསྐྱངས་ཡོད་པ་ནི་བཤད་མ་དགོས་པ་ཞིག་ཀྱང་རེད། དེ་ཡང་ཆོས་རྒྱལ་
སྲོང་བཙན་སྒམ་པོ་ནི་འཁྲུངས་འདས་མི་མཐུན་པ་ཁ་ཤས་ཡོད་ཀྱང་འདི་ནི་ཏུན་
ཧོང་དང་ཐང་ཡིག་གསར་རྙིང་བཅས་རྒྱལ་རབས་ཕྱི་མ་རྣམས་ཀྱི་ལོ་ཚིགས་ལྷུ་
འཕྲོད་རྒྱུ་མཚན་བྱས་ན་རྒྱལ་པོ་སྲོང་བཙན་སྒམ་པོ་ནི་སྤུར་རྒྱལ་གདུང་ལས་ཡབ་
གནམ་རི་སྲོང་བཙན་དང་ཡུམ་ཚེ་སྤོང་བཟའ་འབྲི་མ་ཐོད་དཀར་བྱ་བ་གཉིས་ཀྱི་
སྲས་སུ་མེ་གླང་(སྤྱི་ལོ་༦༡༧) ལོར་མལ་གྲོ་རྒྱ་མ་ནང་གི་ཕོ་བྲང་བྱམས་པ་མི་
འགྱུར་གླིང་དུ་སྐུ་བལྟམས། དགུང་ལོ་བཅུ་གསུམ་ལོན་པའི་ས་གླང༌(སྤྱི་ལོ་
༦༢༩)ལོར་རྒྱལ་སྲིད་ལ་འཁོད། སྔ་རྗེས་སུ་རུ་ཡོང་བཟའ་དང༌། ཞང་
ཞུང་བཟའ། མོང་བཟའ་ཁྲི་ལྕམ་བཅས་བོད་ཀྱི་སྲས་མོ་གསུམ་ཁབ་ཏུ་བཞེས།
ཆུ་འབྲུག་ (སྤྱི་ལོ་༦༣༢）ལོར་བལ་བཟའ་ཁྲི་བཙུན་བོད་དུ་བཙུན་མོར་བསུས་
ཤིང་ཇོ་བོ་མི་བསྐྱོད་རྡོ་རྗེ་སྤྱན་དྲངས། ཆུ་སྦྲུལ་ (སྤྱི་ལོ་༦༣༢)ལོར་ཐོན་མི་
སམབྷོཊ་ལ་སོགས་པ་གཞོན་ནུ་རིག་པ་ཅན་ཁག་གཅིག་རྒྱ་གར་དུ་སློབ་སྦྱོང་ལ་
མངགས། ཤིང་རྟ་(སྤྱི་ལོ་༦༢༩ ) ལོར་རྒྱ་བོད་འབྲེལ་བ་ཐོག་མར་བརྒྱུད་
ནས་ བྱུང་ བའི་ དམག་འཁྲུག་ གི་ འགོ་ པར་ ཕེབས་ ཏེ་ དམག་ དཔོན་ གནང་།
ལྕགས་གླང་(སྤྱི་ལོ་༦༤༡)ལོར་རྒྱ་མོ་བཟའ་ཀོང་ཇོ་ཁབ་ཏུ་བསུས། ལྕགས་
ཁྱི་ (སྤྱི་ལོ་༦༥༠)ལོར་སྐུ་གཤེགས་ནས་བང་སོ་འཕྱོངས་རྒྱས་ནང་དུ་བཞེངས།
རྒྱལ་པོ་འདི་ཡི་སྐུ་རིང་ལ་སྟོབས་ཤུགས་ཡོངས་རྫོགས་གཅིག་སྒྲིལ་གྱི་སྒོ་ནས།
12



དམག་དོན་གྱི་ལས་ཀ་གཙོ་གཉེར་བྱས། བོད་ནང་ཁུལ་དུ་ཚོ་ཁག་བར་གྱི་ཟིང་
ཆ་རྣམས་ལྷིང་འཇགས་སུ་བཏང་། སྟོད་མངའ་རིས་མན་དང་མདོ་ཁམས་
ཡན་གྱི་ས་ཁུལ་ཡོངས་སུ་གཅིག་གྱུར་བྱས་པ་དང་མཐའ་བཞིའི་རྒྱལ་ཁབ་རྣམས་
ལ་དམག་གིས་དཔུང་འཇུག་བྱས་ཏེ་དབང་དུ་བསྡུས། བོད་དུ་རུ་ཆེན་བཞིར་
ཕྱེ། སུམ་པའི་རུ་ལག་སྡེར་བཅད། དུས་དེ་ཙ་ན་ལྡེའུ་ཆོས་འབྱུང་ལས།
རྗེའི་བཀའ་སྩལ་ལ་གྲོས་ཀྱི་རྒྱུ་བྱས། ཞང་བློན་ཀྱི་བློ་སྣ་ལ་མཆིད་འགྲོས་ཀྱི་
སྤུན་བྱས། མི་ཆོས་བཅུ་དྲུག་གིས་སྤྱོད་ལམ་གྱི་གཞི་བཟུང༌། ལྷ་ཆོས་དགེ་བ་
བཅུ་ལ་དོན་གྱི་དཔེ་བླངས། ལུས་ཀྱི་དགེ་བ་སྤྱད་པར་བསྐུལ་བའི་མཐོ་རིས་
དང་ཐར་པའི་ལམ་དུ་བསྟན་ནོ་ཞེས་འཁོད་པ་བཞིན་དུ་བཀའ་ཁྲིམས་ཀྱི་སྲོལ་
མཛད། བཀའ་ཁྲིམས་ཡུལ་ག་པར་བཅས་ཤིང་དུས་ཚོད་ཇི་ཙམ་བཅས་ཤེ་ན་
ཡུལ་ཡ་ལུང་སོ་ཁ་རུ་སྤུར་རྒྱལ་གྱི་མངའ་རིས་སུ་བསྡུས་བའི་བོད་ཐམས་ཅད་
འཚོགས་ནས་བླའི་ ཕོ་བྲང་ནི་ཕྱིང་བ་སྟག་རྩེ། ཇོ་མོའི་བཞུགས་གནས་ནི་་
དཔག་བསམ་གྱི་ལྕང་བུ། རྒྱལ་བུ་མཆེད་ནི་ཡར་སྟོད་གྲང་ང་འགྲམ་སྣང་ན་
བཞུགས་ པའི་ དུས་ན། གླང་ གི་ ཟླ་ བ་ དབྱོར་ ར་ བའི་ ཉ་ ལ་ སྐར་ མ་ རྒྱུས།
གཟའ་པ་སངས་རྒྱུ་བའི་དུས་སུ་བཅས་སོ་ཞེས་འཁོད་པའི་གླང་གི་དབང་ཐང་
ལྕགས་ལ་བརྩིས་ན་སྲོང་བཙན་དགུང་ལོ་ཉེར་ལྔ་ཕེབས་པའི་ལྕགས་མོ་གླང་གི་ལོ་
ལ་ཡིན་དགོས་སྙམ། སྐབས་དེའི་དུས་སུ་རྗེའི་བཀའ་སྩལ་ལ་གྲོས་ཀྱི་རྒྱུ་བྱས།
འབངས་ཀྱི་མཆིད་ཚིག་( གླེང་མོལ་)ལ་གྲོས་ཀྱི་སྤུན་བགྱིས་ཞེས་དོན་ལ་གནས་
པས་རྒྱལ་བློན་འབངས་གསུམ་གྱི་ཐུན་མོང་བསམ་འདུན་ལ་གཞིགས་ནས་སྲིད་
འཛིན་གྱི་སྒྲིག་གཞི་གཏན་ལ་ཕབ། ལས་ཚན་བཅུ་སྡེ་བཅུ་ལ་ཁྲིམས་བཅས་ནི་
བོད་ཀྱི་སྤྱི་ཆིངས་བྱས། ཞལ་མཆུ་རྣམ་པ་ལྔ་ནང་གི་འཁོན་སྦྱངས། དམག་
རྣམ་ པ་ ལྔས་ཕྱི་ཡི་ དགྲ་འདུལ། གོ་རྣམ་ པ་ དྲུག་ གིས་ནང་ གི་སྲོག་སྐྱབས།
ཚིག་དྲུག་དྲུག་སུམ་ཅུ་རྩ་དྲུག་གིས་ བོད་འབངས་ བདེ་ བ་ ལ་ བཀོད་ ཅེས་ སོ།



ཚིག་དྲུག་དྲུག་སུམ་ཅུ་རྩ་དྲུག་ཅེས་པ་ནི། (༡) བཀའ་ཡི་ཁྲིམས་ཡིག་ཆེན་པོ་
དྲུག རྗེ་བློན་བླང་དོར་ཁྲིམས་ལ་གཏོགས། (༢)གཙོ་ཆེ་བཀའ་གྲོས་ཆེན་
པོ་དྲུག རྒྱལ་སྐྱོང་སྒྲིག་སྲོལ་གཏན་ལ་ཕབ། (༣) བློན་འབངས་ཡིག་ཚང་
ཆེ་བ་དྲུག རིམ་པར་གཟེངས་བསྟོད་གཏན་ལ་ ཕབ། (༤) རྒྱལ་པོའི་་་
མཛད་པ་ཕྱག་རྒྱ་དྲུག སོ་སོའི་མཚོན་རྟགས་གཏན་ལ་ཕབ། （༥) བཟང་
ངན་ བདག་རྐྱེན་ རྐྱེན་ དྲུག་ ནི། བྱ་ དགའ་ དམའ་ འབེབས་ གཏན་ ལ་ ཕབ།
(༦) དཔའ་བོར་དཔའ་བའི་མཚན་དྲུག་ནི། མཐའ་མཚམས་བརྟན་སྲུང་
གཏན་ལ་ཕབ། ཅེས་པ་དེའང་དོན་སྡོད་སོ་དྲུག་གི་ནང་ཚན་བོད་དུ་རུ་ཆེན་
ལྔ་རུ་དབྱེ་བ་ཞེས་པ་ནི་དམག་ཤོག་ཆེན་པོ་ལྔ་ཞེས་པའི་དོན་ཡིན་ཏེ་དེ་ཡང་བོད་
ཀྱི་ཡུལ་དུ་དབུ་རུ་དང༌། གཡས་རུ། གཡོན་རུ། རུ་ལག སུམ་པའི་རུ་
ཞེས་རུ་ལྔ་ལ་དབྱེ། དེ་ལྟར་རུ་ལྔ་དེའང་དཔྱད་མཚམས་སུ་དབྱེ་ན།
དབུ་རུ་ནི། ཤར་འོལ་ཀ་ནས་(དེང་སང་འོལ་ཁ་རྫོང་)ནུབ་སྙེ་མོ་གཞུ་
ལ་གཏུགས། ( སྙེ་མོ་རྫོང་ཁོངས་) བྱང་བྲགས་ཀྱི་གླང་མ་ནས་ལྷོ་རྨ་ལ་ལ་
བརྒྱུད་བར། (གཙང་ཆབ་དང་སྐྱིད་ཆུའི་བར་གྱི་རི་བརྒྱུད་)དབུས་ལྷ་ས་ར་
མོ་ཆེ། དེང་སྐབས་ཤེ་ན། ལྷ་ས་ལྟེ་བ་བྱས་པའི་སྟོད་ལུང་དང༌། སྙེ་མོ།
འཕན་ཡུལ། ཆུ་ཤུར། སྟག་རྩེ། མལ་གྲོ་སོགས་དང་མཚུངས།
གཡོ་རུ་ནི། ཤར་ཀོང་ཡུལ་བྲེ་སྣ་ནས་ ( ཀོང་པོ་དང་ ཉིང་ཁྲི་རྫོང་་་་་
ཁོངས)ནུབ་ཁ་རག་གངས་དཀར་བར་ (སྣ་དཀར་རྩེ་རྫོང་ཁོངས་)བྱང་རྨ་ལ་
ལ་བརྒྱུད་ནས་ལྷོ་ཤ་འུག་སྟག་སྒོ་བར། (མཚོ་སྣ་རྫོང་ཁོངས་) དབུས་ཡར་ཀླུང་ཁྲ་
འཁྲུག དེང་སྐབས་ཤེ་ན། ཡར་ཀླུང་སྣེ་གདོང་རྫོང་ལྟེ་བ་བྱས་པའི་ལྷོ་ཁ་
དང༌། འཕྱོངས་ རྒྱས། གྲ་ནང་། ལྷུན་ རྩེ། མཚོ་སྨད། མཚོ་ སྣ།
ཡར་འབྲོག་སོགས་དང་མཚུངས།
གཡས་རུ་ནི། ཤར་ བྲགས་ཀྱི་གླང་ མ་ ནས་ ནུབ་བྱེ་ མ་ ལ་ དགུ་ བར།



(ངམ་རིང་རྫོང་ཁོངས་） བྱང་སྨི་ཏི་ཆུ་ནག་ནས་(ལྷ་རི་རྫོང་ཁོངས་）ལྷོ་
གཉའ་ནང་གཡག་པོ་བར། (གཉའ་ནང་རྫོང་ཁོངས་) དབུས་ཤང་གི་ཞོང་
པ་ཚལ། དེང་སྐབས་ཤེ་ན། རྣམ་གླིང་རྫོང་ལྟེ་བོ་བྱས་པའི་གཞིས་ཀ་རྩེ་དང༌།
ས་སྐུ། གཏིང་སྐྱེས། གཉའ་ལམ། འདམ་གཞུང༌། ནག་ཆུའི་ས་ཁུལ་
དང་མཚུངས། །
རུ་ ལག་ ནི། ཤར་ འཇམ་ ན་ བཀྲ་ ནས་ ནུབ་ ཀེམ་ གཡག་ མིག་ བར།
བྱང་བྱེ་མ་ལ་སྔོན་ནས་ལྷོ་བལ་པོ་གླང་སྣ་བར། (བལ་བོད་མཐའ་མཚམས་)
དབུས་ཕྲད་ཀྱི་ངུར་པ་སྣ། དེང་སྐབས་ཤེ་ན། བཞད་མཐོང་སྨོན་རྫོང་དང་། །
ས་སྐྱ། ངམ་རིང༌། སྐྱིད་གྲོང་། ས་ དགའ། འབྲོང་ པ་ སོགས་ མངའ་
རིས་ཁུལ་དང་མཚུངས། །
སུམ་པའི་རུ་ནི། ཤར་གཉེ་ཡུལ་བུམ་ནག་ནས་ནུབ་སྤེལ་ཞབས་ལྡེང་པོ་
བར། བྱང་ནགས་ཤོད་གཟི་འཕྲང་ནས་ ( འབྲི་རུ་རྫོང་ཁོངས་）ལྷོ་སྤྱི་ཏི་ཆུ་
ནག་ གཏུགས་ བར་（ད་ ལྟ་ ལྷ་ རི་ རྫོང་ཁོངས་）དབུས་ རྒྱ་ཤོད་ རྟག་ པ་ ཚལ།
དེང་སྐབས་ཤེ་ན། དབུས་རྒྱ་ཤོད་ལྟེ་བ་བྱས་པའི་འབྲི་རུ་དང༌། སྙན་རོང་།
སྦྲ་ཆེན། སྟེང་ཆེན་བཅས་བོད་བྱང་རྒྱུད་དང་མཚུངས། །
དེ་ལྟར་གཙང་ལ་གཡས་རུ་དང་རུ་ལག དབུས་ལ་དབུས་རུ་དང་་་་
གཡོན་རུ། སུམ་པའི་རུ་ཞེས་རུ་མཚམས་ལྔར་དབྱེ་བའི་ནང་ཚན་ནགས་ཤོད་
འབྲི་རུ་རྫོང་ཁོངས་ཞེས་པ་སུམ་པ་རུ་ཡི་ཁོངས་སུ་གཏོགས་ཡོད། སྐབས་དེར་
རུ་རེ་ལ་སྟོང་སྡེ་བཅུ་རེ་ཡོད་པ་དང་སུམ་པའི་རུ་ལ་སྟོང་སྡེ་བཅུ་གཅིག་བཅས་
བསྡོམས་པའི་སྟོང་སྡེ་དྲུག་ཅུ་རེ་གཅིག་དབྱེ་བའི་ནང་ཚན་ཁྱབ་རྒྱ་ཆེ་བའི་སུམ་
པའི་རུ་ལ་སྟོང་སྡེ་བཅུ་གཅིག་ཡོད་ པ་ནི། རྩེ་མཐོན་པོ་མཐོན་གཉིས་དང༌།
རྒོད་ཚང་སྟོད་སྨད་གཉིས། འཇོང་སྟོད་འཇོང་སྨད་གཉིས། དྲེ་སྟོད་དེ་སྨད་
གཉིས། ཁ་རོ་ཁ་ཟངས་གཉིས། ནགས་ཤོད་སྟོང་བུ་ཆུང་བཅས་སྟོང་སྡེ་
15



བཅུ་གཅིག་ཡོད་དོ་ཞེས་དེང་དུས་སུ་ཡུལ་མིའི་ངག་སྒྲོས་ཀྱང་སྔོན་གྱི་སྲོལ་ལུགས་
བཞིན་མ་འགྱུར་བ་དཔེར་ན། སྡོད་གནས་ཕན་ཚུན་སྤོ་བ་ན་རུ་བ་སྤོ་ཞེས་
པའམ་རུ་འགྲོ་ཞེས་པ་ཐ་སྙད་དེ་རུ་ཞེས་པ་བརྡ་རྙིང་ཡིན་པ་ལ་དམག་གི་མིང་
ཡིན་ཞིང་དམག་དཔོན་ཞེས་པ་ལ་རུ་དཔོན་ཞེས་པ་དང༌། གྲི་མདུང་ལ་རུ་
མཚོན། དམག་དར་ལ་རུ་དར། དམག་མིའི་ཐོག་མར་སྐྱོད་མཁན་ལ་རུ་
འདྲེན་ཞེས་པ་སོགས་ཐ་སྙད་དེ་འདྲ་ཡིན་ནོ། གཞན་ཡང་དུས་དེ་ཙ་ན་དཔའ་
སྡེ་གསུམ་གྱིས་མཐའ་ཡི་སོ་ཁ་སྲུང་ཞེས་པ་ སྟོང་སྡེ་དྲུག་ཅུ་རེ་གཅིག་གི་ནང་
མཐའ་སྲུང་ཕྱི་དགྲའི་གནོད་འཚེ་འགོག་པར་དམིགས་གསལ་གྱི་བྱས་རྗེས་ཡོད་
མཁན་དཔའ་བའི་དམག་སྡེ་གསུམ་ཡོད་པའི་དཔའ་བའི་དཔའ་རྟགས་དྲུག་ལ་
སྟག་སྟོད་སྟག་སྨད་གཉིས། ཟར་ཆེན་ཟར་ཆུང་གཉིས། སྟག་སླག་གཟིག་
སླག་ གཉིས་ཏེ་དྲུག་གོ གཞན་ཡང་སྟོད་སྨད་བར་གསུམ་དཔའ་སྡེ་ བཀོལ་
ལུགས་ནི་སྟོད་ཀྱི་དཔའ་སྡེ་ནི་རི་འཕྲང་སྟག་པོ་རོང་ཡན་ཆད་མོན་དབྲལ་ཁ་
བཞིས་མར་བཅད། ཡུལ་དེ་ན་གནས་པའི་གུག་ཅོག་ལྡེ་ལྔ་ལ་འབྲོང་ཁྱུང་
མགར་སྣུབ་གཉན་ལྔས་དཔོན་བྱས་སོ། སྨད་ཀྱི་དཔའ་སྡེ་ནི་རྨ་རྒྱལ་སྦོམ་རས་
མར་བཅད། བཀའ་ཐང་རྩེས་ཡར་བཅད། མཐོང་ཁྱབ་སྲིད་སྡེ་དགུ་དང་།
འ་ཞ་སྟོང་སྡེ་དྲུག་གནས་པའི་དཔོན་སྡོང་སྟོང་གི་བུ་དོར་ཏེ་ཕྱོགས་མཚམས་ཀྱི་
དཔོན་བྱས། བར་གྱི་སྟོང་སྡེ་ནི་རི་པདྨ་ལུང་གིས་ཡར་བཅད། ཆགས་སྐོར་
དར་བས་མར་བཅད། ཡུལ་དེ་ན་སྦས་སྡེ་བཅུ་གཉིས་གནས་པ་ནགས་ཤོད་
སྟོང་བུ་ཆུང་གིས་དཔོན་བྱས་ཏེ་ལྗང་མོ་ (འཇང་མོ་)ཐག་མདུང་ཅན་གླང་པོ་
ཆེའི་ མདུང་ཁུར་ཏེ་དམག་དང་བཅས་ནས་འོང་པ་ལ་འཐབ་པའི་ཚེ་དཔའ་་
རྟགས་སུ་རལ་གྲི་ལ་རི་མོ་བྲིས། (རལ་གྲི་བཀོལ་དགོས་དོན་མེད་པའི་མཚོན་
རྟགས་）དུར་རྒྱག་ལྟོར་ཟོས། (ཤི་རྒྱུར་ཐག་བཅད་པའི་མཚོན་རྟགས་) ཚེ་
སློག་རྒྱབ་ཏུ་གོན་(མི་ཚེའི་འཕྲོ་དམག་སར་འདའ་བའི་རྟགས་）ཏེ་སླར་ཁྱིམ་དུ་
ir



མི་ལྡོག་པའི་ཆས་སུ་བྱས་ནས་རྒོལ་ཏེ་དཔའ་བོ་རལ་ཁ་བྱས། འཇང་མོ་བཏུལ་
བའི་དཔའ་བའི་དཔའ་རྟགས་བླངས་པ་སུམ་པ་རུ་ཆེན་གྱི་ནགས་ཤོད་སྟོང་བུ་
ཆུང་གི་སྦལ་སྡེ་བཅུ་གཉིས་ནགས་ཤོད་ཀྱི་དཔོན་བྱས་པ་གསལ་ཡོད་པ་རེད།
དཔའ་སྡེ་གསུམ་གྱི་གཏམ་རྒྱུད་དོན་དངོས་གང་ཞིག་ཡོད་ཅེ་ན་དཔའ་སྡེ་དེ་
གསུམ་དམག་དོན་ཐོག་གཞན་དང་མི་འདྲ་བའི་བྱས་རྗེས་བློར་མི་ཤོང་པ་བཞག་
ཡོད་པར་སེམས།
དེ་རྗེས་བོད་ས་རྟ་ལོ་ ( སྤྱི་ལོ་༧༡༨) ལོར་ཡབ་ཁྲི་ལྡེ་གཙུག་བརྟན་དང་
ཡུམ་གྱིམ་ཤིང་ཀོང་ཇོའི་སྲས་སུ་འཇམ་དབྱངས་རྣམ་སྤྲུལ་མངའ་བདག་ཁྲི་སྲོང་
ལྡེའུ་བཙན་འཁྲུངས། དགུང་ལོ་བཅུ་གསུམ་ཐོག་རྒྱལ་སྲིད་བསྐྱངས། ཉི་ཤུ་
ལ་དམ་པའི་ཆོས་དར་བ་ལ་ཐུགས་བསྐྱེད་ནས་བོད་དུ་སློབ་དཔོན་པདྨ་འབྱུང་
གནས་སྤྱན་དྲངས། སློབ་དཔོན་གྱིས་བོད་དུ་ལྷ་འདྲེ་གདུག་པ་ཅན་རྣམས་
བཀའ་བསྒོས་གཉེར་དམ་བཞག བོད་ཀྱི་ཡུལ་དུ་ས་གཞི་རྟ་རྨིག་ཙམ་མ་ལུས་
པར་རྫུ་འཕྲུལ་གྱི་བཀོད་པའི་ཞབས་ཀྱིས་བཅགས་པས་སྟོད་མངའ་རིས་སྐོར་
གསུམ་དུ་གངས་བྲག་ཉི་ ཤུ། བར་དབུས་གཙང་རུ་བཞིར་སྒྲུབ་གནས་ཉེར་
གཅིག སྨད་མདོ་ཁམས་སྒང་དྲུག་ལ་གནས་ཆེན་ཉེར་ལྔ། དེ་མཚུངས་སྟོད་
སྨད་བར་གསུམ་ལ་སྦས་ཡུལ་ལུང་གསུམ། རྫོང་གསུམ། ལུང་ལྔ། གླིང་
གཅིག་བཅས་དེ་དག་རེ་རེ་ལའང་། རྩ་ བ་དང༌། ཡན་ལག མེ་ཏོག
འབྲས་བུའི་ཚུལ་དུ་ཡོད་པ་ལ་སོགས་པ་གངས་བྲག་རི་མཚོ་ ཐམས་ ཅད་སྒྲུབ་
གནས་སུ་བྱིན་གྱིས་བརླབས་པའི་ནང་ཚན་དུ་པདྨ་བཀའ་ཐང་ལས། བྱང་
ཤར་མཚམས་ན་སྦས་ཡུལ་ལུང་གསུམ་ལྗོངས ༧ ཞེས་པས་དབུ་མ་ནགས་ཀྱི་་
ནགས་ཤོད། རྐྱང་མ་སོག་གི་སོག་ཤོད། རོ་མ་རྒྱལ་ཀྱི་རྒྱལ་ཤོད། ཅེས་པ་
རྩ་དབུ་མ། རྐྱང་མ། རོ་མ་གསུམ་གྱི་རྣམ་པར་མཚོན། དེས་ན་གངས་
ཅན་གྱི་ལྗོངས་སུ་བསྟན་པ་ལ་ཕྱག་རྗེས་ཆེ་ཞིང་འགྲོ་བ་རྣམས་ལ་བཀའ་དྲིན་ཆེ་
17



ཤོས་ནི་ཆོས་རྒྱལ་མེས་དབོན་རྣམ་གསུམ་དུ་གྲགས་པའི་ནང་ཚན་ཆོས་རྒྱལ་ཁྲི་
སྲོང་ལྡེའུ་བཙན་ནི་དམ་པའི་ཆོས་ལ་དད་སེམས་ཆེ་ཞིང་བྱམས་པ་དང་སྙིང་རྗེའི་
ཐུགས་རྒྱུད་ཡོངས་སུ་གང་བ་ཞིག་ཀྱང་ཡིན་ལ་འཇིག་རྟེན་སྲིད་ལུགས་ཀྱི་དབང་
དུ་བྱས་ན་རྒྱལ་སྐྱོང་ཐབས་ལམ་གཙོ་བོ་དེའང་དགྲ་འདུལ་གཉེན་སྐྱོང་གི་བྱ་
གཞག་བཟང་པོ་འཛིན་ཐུབ་པ་དེ་ཡིན་པས་དེ་ལྟར་ཆེས་བཀའ་དྲིན་ཕུལ་དུ་བྱུང་
ཞིང་ཁྱད་པར་དུ་པཎྜི་ཏ་ཞི་བ་འཚོ་དང༌། སློབ་དཔོན་པདྨ་འབྱུང་གནས།
ལོ་ཙཱ་བ་ཐོན་མི། བི་རོ། ཀ་ཅོག་ཞང་གསུམ་དང་ལོ་པཎ་རྣམས་ཀྱི་བཀའ་
དྲིན་བསམ་བརྗོད་ལས་འདས་སོ། །
དེ་རྗེས་རྒྱལ་པོ་ཁྲི་སྲོང་ལྡེའུ་བཙན་གྱི་སྲས་ལྔ་བྱུང་སྟེ་ལྷ་སྲས་གཙང་མ་
དང༌། དར་མ། རལ་པ་ཅན། ལྷ་རྗེ། ལྷུན་གྲུབ་བཅས་ལྔ་འཁྲུངས།
སྐབས་དེར་རྒྱལ་རྒྱུད་འཛིན་པའི་ལམ་ལུགས་ལ་གཞིགས་ན་ཡབ་རྗེ་དགོངས་པ་
རྫོགས་རྗེས་སུ་ལྷ་སྲས་རྒན་པ་གསེར་ཁྲིར་མངའ་གསོལ་དགོས་ཤིང་འོན་ཀྱང་ལྷ་
སྲས་རྒྱན་པ་གཙང་མ་ནི་ཆོས་སེམས་དཀར་བས་སྲིད་ཀྱི་བྱ་བ་སྤངས། སྲས་
གཉིས་པ་དར་མ་ནི་གཤིས་རྒྱུད་རྩུབ་ལ་ཤེས་བྱ་དམན། མ་རབས་ཀྱི་སྤྱོད་ཚུལ་
ལྡན་པས་མཚན་དུ་ གླང་དར་མ་ཞེས། སྲས་ཆུང་བ་གཉིས་ནི་སྔ་ས་ནས་་་
དགོངས་པ་རྫོགས། དེར་བརྟེན་ནང་བློན་རྣམས་ཀྱིས་བཀའ་གྲོས་ལེགས་པར་
མཛད་དེ། ལྷ་སྲས་གསུམ་པ་མངའ་བདག་ཁྲི་རལ་པ་ཅན་ཆུ་མོ་འབྲུག་ལ་
འཁྲུངས་ཞེས་ཉང་གི་ཆོས་འབྱུང་ནང་འཁོད་འདུག་ཀྱང་ལོ་རྒྱུས་དང་ཆོས་་་་
འབྱུང་ཕལ་ཆེ་བའི་ནང་དུ་མེ་ཁྱི་ལོ་(སྤྱི་ལོ་༨༦༦)ལོར་འཁྲུངས་ཞེས་འཁོད་
འདུག་པས་མཐར་ཁྲི་རལ་པ་ཅན་རྒྱལ་སར་འཁོད། ཆོས་ཀྱི་རྒྱལ་པོ་ཁྲི་རལ་
ཅན་འདི་ནི་ཕྱག་ན་རྡོ་རྗེའི་སྤྲུལ་པར་གྲགས་ཏེ་སྐུ་ཚེའི་སྟོད་དུ་མཐའ་ཡི་དགྲ་
བཏུལ། སྐུ་ཚེའི་སྨད་དུ་ཡབ་མེས་ཀྱི་ལྷ་ཁང་ཁྱད་དུ་འཕགས་པའི་གཙུག་ལག་
ཁང་དང་ལྷ་ཁང་སྟོང་རྩ་བརྒྱད་བཞེངས་པར་གྲགས། བཙན་པོ་འདི་ཡི་སྐུ་
18



དུས་སུ་བཀའ་ཡི་བློན་པོ་བྲན་ཁ་དཔལ་གྱི་ཡོན་ཏན་གྱིས་མཛད། མདོར་ན་
ཁོང་ནི་ཆབ་སྲིད་ཀྱི་བྱ་བར་ཤིན་ཏུ་བྱང་ཆུབ་པ་ཞིག་རེད་ལ་རྒྱལ་ཁྲིམས་ཆོས་
བཞིན་བསྐྱངས། བཙན་པོ་འདི་ཡི་སྐུ་དུས་ སུ་ ཐང་བོད་དབར་གྱི་མཛའ་
བརྩེའི་མཐུན་ལམ་གོང་དུ་འཕེལ། བོད་ཀྱི་ཆབ་སྲིད་དང་། དཔལ་འབྱོར།
རིག་གནས་གོང་དུ་འཕེལ་བའི་དགོས་མཁོ་དང་བསྟུན་ནས་ཁྲིམས་ཡིག་གསར་
དུ་བཅོས། བྲེ་སྲང་ཞོ་སོགས་ལེགས་བཅོས་བཏང་། སངས་རྒྱས་ཆོས་ལུགས་
རྒྱ་ཆེར་སྤེལ། ལོངས་སྤྱོད་བདེ་སྐྱིད་ལྷ་ལྟར་མཚུངས། རིག་གཞུང་དབྱར་
མཚོ་རྒྱས་བཞིན་འཕེལ། རྒྱལ་པོ་འདི་ཉིད་ཀྱིས་ཆོས་སྲིད་གཉིས་ཀྱི་ཐད་ལ་
མཛད་རྗེས་བླ་ན་མེད་པ་བསྐྱངས་ཡོད་པར་གྲགས་སོ། དེ་རྗེས་གླང་དར་མ་ཨུ་
དུམ་བཙན་པོ་མངའ་གསོལ་རྗེས་སུ། བོད་ཀྱི་ཆབ་སྲིད་མངའ་ཐང་ཉམས་
རྒུད་ཕྱིན་པ་དང་། སྤྱི་ཚོགས་ཀྱི་འགལ་བ་དང་ནང་ཁུལ་ གྱི་འགལ་བ་མུ་་་
མཐུད་དེ་ཛ་དྲག་རྣོ་ངར་ཅན་དུ་གྱུར། གླང་དར་ཨུ་དུམ་བཙན་པོ་དེ་ལོག་
པའི་ སྨོན་ ལམ་ དབང་ གིས་ ཐུགས་ ལ་ གདོན་ གསོལ་ ཏེ་ བསྟན་ པ་ བསྣུབས།
དུས་ཚོད་རིང་པོར་མ་ལོན་པར་ རྒྱལ་པོ་གླང་དར་ལྷ་ལུང་དཔལ་རྡོར་ནས་རྟ་
དཀར་སོལ་ནག་བྱུགས། བེར་ཕྱི་ནག་ནང་དཀར་གྱོན། གོས་ཕུ་ཐུང་མདའ་
གཞུ་བཅུག གདོང་སོལ་སྣུམ་བྱུགས་ཏེ་རྟ་ནག་བཞོན། ཁོང་ཁྲོའི་མེ་ལྕེ་
དགུང་དུ་འཕྱུར། སྐད་ཅིག་ཉིད་དུ་གསོད་དགོས་བསམས་ཀྱང༌། རང་
སེམས་རང་གིས་ཅུང་ཙམ་མནན། ཐབས་མཁས་སྒོ་ནས་འདུལ་དགོས་སྙམ།
བཙན་པོ་དར་མར་ཕྱག་འབུལ་བྱས། ཕུ་ཐུང་ནང་ནས་མདའ་གཞུ་བཏོན།
མདའ་བཀང་བཙན་པོར་སྙིང་མདའ་བརྒྱབ། བཙན་པོས་ལག་གཉིས་སྙིང་
མདའ་འཇུས། ཡང་ན་ལོ་གསུམ་གསོད་པ་སྔས། ཡང་ན་ལོ་གསུམ་གསོད་
པ་ཕྱི། ཟེར་ཏེ་ཕྱི་མའི་སྔ་ལམ་གྱུར་ཏོ། གོང་དུ་སྨྲས་པ་དེ་ལྟར་བཙན་པོ་ཁྲི་
དར་མ་ནི་མི་སྤྱོད་དང་བྲལ་བ་ཞིག་ཡིན་པས་ཆབ་འབངས་རྣམས་ཡི་མི་རངས་
19



བ་བྱུང་བས་ད་ཕན་ལོ་ཆིག་སྟོང་ལྷག་ཙམ་གྱི་གོང་རོལ་ན་གླང་དར་མ་ཞེས་པ་རོ་
ས་འོག་ལ་ཕྱིན་ཀྱང་གཏམ་ས་སྟེང་ཟེར་བའི་དཔེ་ལྟར་ད་ལྟའང་དམངས་ཁྲོད་དུ་
བཤད་སྲོལ་མང་པོ་ཡོད་པ་རེད། གང་ལྟར་གླང་དར་མས་ཆབ་སྲིད་སྐྱོང་བའི་
སྐབས་སུ་ཆོས་ལུགས་བསྣུབས་པ་མ་ཟད་བོད་སྤྱིའི་རིག་གནས་སྤྱི་དང་ཁྱད་པར་
དུ་ལོ་རྒྱུས་དང༌། སྒྲ། གསོ། བཟོ་སོགས་བསྟན་བཅོས་དུ་ མ་ མེ་་་་་་
བསྲེགས་ཏེ་བོད་ཀྱི་གནའ་རབས་རིག་གནས་རྣམས་སྣུམ་ཟད་མར་མེ་ལྟ་བུར་
གྱུར། རྒྱུ་མཚན་དེར་བརྟེན་ནས་བོད་ཀྱི་ལོ་རྒྱུས་ཐོག་གི་བཙན་པོ་དེ་ནི་གོ་
ཤེས་ཡོད་པའི་སྐྱེ་བོ་ཀུན་གྱིས་ཉེས་ཅན་ཞིག་ཡིན་པ་ཤེས་གསལ་ལོས་ཡིན། །
དེ་ནས་བསྟན་པ་ཕྱི་དར་ཞེས་པ་ནི་ལྡེའུ་ཆོས་འབྱུང་ལས། དབུ་གཡོ་
འཁྲུགས་པའི་རྐྱེན་གྱིས་བོད་ཀྱི་རྒྱལ་ཁྲིམས་ཉམས། ཆོས་ཁྲིམས་ཞིག ལྷ་
རིས་དང་དགོན་སྡེ་རྣམས་གཏོར། སེར་མོ་བ་རྣམས་ཕྱོགས་མཐའ་དག་ཏུ་
བྲོས་བྱོལ་ཕྱིན་ཚུལ་གསལ་བ་ལྟར་དེ་ཡང་གླང་དར་མ་མ་བསད་གོང་རོལ་དུ་ཆུ་
བོ་རིའི་སྒོམ་གྲྭ་བྲག་སེ་བའི་གསེབ་ན་དམར་བན་ཤཱཀྱ་མུ་ནེ་དང་། གཡོ་དགེ་
འབྱུང༌། གཙང་རབ་གསལ་གསུམ་དེ་བྱང་ལམ་བཞུགས་ཏེ་ཧོར་ཡུལ་བརྒྱུད་
ནས་མདོ་ཁམས་སྨད་ཀྱི་ས་ཆ། རྨ་ལུང་རྡོ་རྗེ་བྲག་དང་། ཨན་ཆུང་གནམ་
རྫོང་། དན་ཏིག་ཤེལ་གྱི་ཡང་དགོན་སོགས་ཕེབས་ནས་སྒོམ་དུ་བཞུགས་ཚེ་བླ་
ཆེན་དགོངས་པ་རབ་གསལ་རབ་ཏུ་བྱུང་ནས་བསྟན་པའི་མེ་རོ་མདོ་སྨད་ནས་
གསོས་ཞེས་ལོ་རྒྱུས་སྨྲ་བ་ ཕལ་ཆེར་བས་རྩོད་མེད་དུ་བཞེད། བླ་ཆེན་གྱི་་་
འཁྲུངས་ལོ་ཆུ་བྱི་ལོ་ཡིན་པ་རྩོད་མེད་གཅིག་ཏུ་མཐུན། འོན་ཀྱང་ཆུ་བྱི་ལ་སྔ་
ཕྱི་ངོས་འཛིན་སྟངས་མི་འདྲ་བ་ཁག་གཉིས་སུ་བྱུང་སྟེ་དེའང་སྔ་མ་དེ་སྤྱི་ལོ་
༨༩༢ པའི་ཆུ་བྱི་དང་ཕྱི་མ་དེའང་སྤྱི་ལོ་༩༥ ༢ལོར་བཞེད་པས་ཕྱི་མ་འདི་ནོར་བ་
ཤེས་སླ་ཞེས་འཁོད་འདུག གཙང་རབ་གསལ་གྱིས་ཁང་གསར་ཡ་རི་ཕུག་གི་
དགོན་པ་བཟུང་། ཀྭ་འོད་མཆོག་གྲགས་པས་བལ་ཡུལ་ནས་ཚུར་འོང་བའི་



ལམ་དུ་གཏམ་ཐོས་ནས་མངོན་པ་དྲེའུ་རྒྱབ་གཅིག་བཀལ་ནས་བྱང་ལམ་ལ་བྲོས།
དཔལ་བཟང་འཁར་ཆགས། དྲིལ་བུའི་དགོན་པ་བཟུང༌། མལ་གྲོ་བ་ལྷ་
ལུང་རབ་འབྱོར་དབྱངས་དང་རོང་སྟོན་སེང་གེ་གྲགས་གཉིས་ཀྱིས་ཡེར་པ་ནས་
འདུལ་མངོན་གཉིས་ཀའི་དཔེ་ཆ་མང་དུ་ཁྱེར་ཏེ་ནགས་ཤོད་ལ་བྲོས་ནས་ལྷ་ལུང་
གིས་ཟླ་ཤོད་ཚལ་གྱི་དགོན་ པ་བཟུང༌། རོང་སྟོན་གྱིས་བྱང་ཚ་བྱེ་རོང་གི་་
དགོན་པ་བཟུང་ཞེས་པ་དང་། ཡང་ཟླ་ཤོད་ཚལ་གྱི་རོང་དུ་དབུས་པ་མི་དྲུག་
དང་ ཧ་ ཤང་ གཉིས་ ཏེ་ བརྒྱད་ པོ་ འཚོགས་ ནས་ ལྷ་ ལུང་ གིས་ མཁན་ པོ་ བྱས།
རོང་སྟོན་དང་གཙང་གིས་ལས་ཀྱི་གསང་སྡེའི་སློབ་དཔོན་བྱས། གཞན་་་་་
རྣམས་ཀྱིས་དད་དགེ་མཛད། བསྙེན་པར་རྫོགས་པར་བྱས་སོ་ཞེས་མེ་ཏོག་
ཕྲེང་བ་ལས་གསལ་ཡོད་པ་དེ་ལྟར་འཇིག་རྟེན་ཐོག་གི་བྱ་བ་སྣ་ཚོགས་ནི་གྲངས་
ཀྱིས་མི་ཟིན་པ་ཞིག་འདུག་ཀྱང་ལ་ལ་ནི་ནམ་མཁའི་འཇའ་དང་། ཆུ་ཡི་ལྦུ་
བའི་སྤུན་ཟླར་གྱུར་ཏེ་གར་སོང་ཆ་མེད་དུ་གྱུར། འོན་ཀྱང་གནའ་རབས་ཀྱི་ལོ་
རྒྱུས་བགྲང་བའི་གཟུགས་བརྙན་ནི་དེ་ལྟར་མེ་ལོང་གི་ངོར་རྡོ་བརྐོས་རི་མོ་བཞིན་
གསལ་བའི་སྨད་འདུལ་གྱི་རྒྱུན་ཞེས་གྲགས་ཤིང་བསྟན་པ་མ་ཉམས་པ་སྨད་ནས་
གསོས། སྔགས་ པ་ གོས་ དཀར་ ཅན་ རྣམས་ ཀྱིས་ རང་ རང་ གི་ ཁྱིམ་ དང༌།
དབེན་པའི་རི་སུལ་རྣམས་སུ་སྐྱེད་རྫོགས་ཟབ་མོའི་བཤད་སྒྲུབ་ཀྱི་རྒྱུན་བཟུང་
བས་སྔ་འགྱུར་གྱི་མདོ་སྔགས་རྒྱུད་སྡེ་ཕལ་ཆེ་བ་ད་ལྟའི་བར་དུ་ལོངས་སུ་སྤྱོད་རྒྱུ་
ཡོད་པ་འདི་ཉིད་བྱུང་བ་ཞེས་པ་བྱའོ། བསྟན་རབས་ཤིན་ཏུ་མཁས་པ་ཆེན་པོ་
འབྲོམ་སྟོན་པའི་ཞལ་ནས་རྒྱལ་པོ་གླང་དར་གྱིས་ལྕགས་མོ་བྱར་བསྟན་པ་་་་་
བསྣུབས་ནས་བདུན་ཅུ་རྩ་བརྒྱད་བར་ས་ཕོ་སྟག་ལ་བསྟན་པ་བྱུང་བ་ཡིན་ཞེས་
གསུངས། སྤྱི་ལོ་༩༠༡ལོ་ནས་༩༧༨ བར་ཡིན་པ་དང་། བསྟན་པ་ཕྱི་དར་
གྱི་སྡོམ་གཙང་སྐྱེས་མཆོག་སྔ་རབས་ཕལ་ཆེ་བ་དང༌། བཀའ་གདམས་གསར་
རྙིང་ས་བཀའ་རྙིང་སོགས་ཀྱི་དགེ་བའི་བཤེས་གཉེན་ཕལ་ཆེ་བ་ཡང་སྡོམ་རྒྱུན་མ་
21



ཆད་པར་སྨད་རྒྱུན་དང་སྟོད་རྒྱུན་ཞེས་ཡོངས་སུ་གྲགས་པའི་ཆོས་རྒྱུན་དེ་དག་ད་
བར་བརྩོན་པར་མཛད་དོ། །
བྱེ་བྲག་ཏུ་བོད་དང་བོད་ཆེན་པོར་གྲགས་པའི་ས་ཡི་ཐིག་ལེ་གང་ཡིན་པ་
སྟེ། དེའང་ བོད་ དུ་ སྤྱིར་ སྐོར་ གསུམ་ དང་། རུ་ བཞི། ཁམས་ གསུམ།
སྒང་དྲུག ཁྲི་སྐོར་བཅུ་གསུམ། མདོ་སྨད་སྒང་གསུམ་དང་། ཡང་དུ་སྒང་
བཞི། ཆོལ་ཁ་གསུམ་བཅས་དབྱེ་བའི་རྣམ་བཞག་ཚིགས་སུ་བཅད་པ་ནི།
སྟོད་ལ་མངའ་རིས་སྐོར་གསུམ་ཞེས། །
པུ་རང་མང་ཡུལ་ཟངས་དཀར་གཅིག །
ལི་དང་གྲུ་ཤ་སྦལ་ཏི་གཉིས། །
ཞང་ཞུང་ཁྲི་སྡེ་སྟོད་སྨད་གསུམ། །
བར་ལ་དབུས་གཙང་རུ་བཞི་ནི། །
གཙང་ལ་གཡས་རུ་གཡོན་རུ་དང་། །
དབུ་རུ་གཡོ་རུ་བཞི་རུ་གྲགས། །
སྨད་ལ་མདོ་ཁམས་སྒང་དྲུག་ནི། །
ཟལ་མོ་སྒང་དང་ཚ་བ་སྒང༌། །
སྨར་ཁམས་སྒང་དང་སྤུ་འབོར་སྒང་། །
དམར་རྫ་སྒང་དང་མི་ཉག་སྒང་། །
བཅས་པའི་མདོ་ཁམས་སྒང་དྲུག་གོ། །
བོད་ཀྱི་ཁྲི་སྐོར་བཅུ་གསུམ་ནི། །
ལྷོ་བྱང་གཉིས་དང་ཆུ་བྱ་གཉིས། །
ལྷ་ཤངས་གཉིས་དང་གཙང་ལ་དྲུག །
གཡའ་ཕག་གཉིས་དང་རྒྱ་ཚལ་གཉིས། །
འབྲི་སྟག་གཉིས་དང་དབུས་ལ་དྲུག །



ཡར་འབྲོག་ཁྲི་སྐོར་བཅུ་གསུམ་མོ། །
མདོ་སྨད་སྒང་གསུམ་ཞེས་པ་ནི། །
སྨར་ཁམས་གཡེར་མོ་ལ་ཕྱི་གསུམ། །
ཡང་དུ་སྒང་བཞི་ཞེས་པ་ནི། །
ནགས་ཤོད་ཆུ་སྒང་རིང་མོ་གཅིག །
ཚ་བ་མཛོ་སྒང་རིང་མོ་གཉིས། །
སྤུ་འབོར་སྟོག་སྒྲུང་རིང་མོ་གསུམ། །
མི་ཉག་རབ་སྒང་རིང་མོ་བཞི། །
བོད་ཀྱི་ཆོལ་ཁ་གསུམ་ཞེས་ནི། །
ཏི་སེ་ལ་སྒོ་མན་ཆད་ནས། །
སོག་གི་གཡག་ལྷ་ཡན་ཆོད་དུ། །
དབུས་གཙང་ཆོས་ཀྱི་ཆོལ་ཁ་ཞེས། །
སོག་གི་གཡག་ལྷ་མན་ཆད་ནས། །
རྨ་ཆུའི་ཁུག་པ་ཡན་ཆོད་དུ། །
མདོ་སྟོད་རྟ་ཡི་ཆོལ་ཁ་ཞེས། །
རྨ་ཆུའི་ཁུག་པ་མན་ཆད་ནས། །
རྒྱུ་ཡི་མཆོད་རྟེན་དཀར་པོ་ཡན། །
མདོ་སྨད་མི་ཡི་ཆོལ་ཁ་ཞེས་སོ། །
དེ་ལྟར་བོད་ཆེན་པོ་རྒྱལ་ཁམས་སུ་སྟོབས་ཀྱི་འཁོར་ལོ་སྒྱུར་བ་གནམ་གྱི་
མཐོངས་ནས་བསྐོས་པའི་ཧོར་ཇིང་གེར་རྒྱལ་པོའི་གདུང་རྒྱུད་ཨེ་ཆེན་གོ་དན་
རྒྱལ་པོས་བོད་རབ་བྱུང་བཞི་པའི་ཤིང་འབྲུག་(སྤྱི་ལོ་ ༡༢༩ ༤)ལོར་གདན་
འདྲེན་ཞུས་མ་ཐག་ཏུ་ས་སྐྱ་པཎྜི་ཏ་ཀུན་དགའ་རྒྱལ་མཚན་དགུང་ལོ་དྲུག་ཅུ་རེ་
གསུམ་ལ་ཕེབས་ཟིན་པ་ས་སྐྱ་ནས་ཆིབས་ཁ་བསྒྱུར་ཏེ་ཁོང་གི་ཚ་བོ་དགུང་



གྲངས་བཅུ་ཡིན་པའི་འཕགས་པ་བློ་གྲོས་རྒྱལ་མཚན་དང༌། ཕྱག་ན་དགུང་ལོ་
དྲུག་ལ་ཕེབས་ཡོད་པས་ས་པཎ་སྐུ་ན་བགྲེས་རུང་ལམ་བར་ལོ་གཉིས་ཙམ་འགོར།
རབ་བྱུང་བཞི་པའི་མེ་རྟ་(སྤྱི་ལོ་ ༡༢ ༤༦)ལོའི་ཟླ་བ་བརྒྱད་པར་ལེང་ཀྲའུ་ཞེས་
པའི་ས་གནས་དེར་འབྱོར། རབ་བྱུང་བཞི་པའི་ལྕགས་ཕག་(སྤྱི་ལོ་༡༢༥༡）
ལོར་ས་པཎ་དགོངས་པ་རྫོགས། སྐབས་དེར་ཧོར་སེ་ཆེན་རྒྱལ་པོ་གསེར་ཁྲིར་
འཁོད་མ་ཐག་ཏུ་འགྲོ་བའི་མགོན་པོ་འཕགས་པ་བློ་གྲོས་རྒྱལ་མཚན་མཇལ་་
འཕྲད་གནང༌། རབ་བྱུང་བཞི་པའི་ཆུ་གླང༌(སྤྱི་ལོ་ ༡༢༥༣)ལོའི་གནམ་ལོ་
གསར་དུ་ཚེས་ཉིན་འགྲོ་མགོན་འཕགས་པ་དགུང་ལོ་བཅུ་དགུ་ལ་ཕེབས་པའི་
སྐབས་སུ་ཧོར་སེ་ཆེན་རྒྱལ་པོས་དབང་ཞུས། ཏི་ཤི་སྟེ་ཞེས་གོང་མའི་སློབ་
དཔོན་གྱི་མཚན་གསོལ། དབང་ཡོན་རིམ་པ་གསུམ་ཕུལ་བའི་དང་པོ་བོད་ཁྲི་
སྐོར་བཅུ་གསུམ་ཕུལ་བ་དང༌། གཉིས་པ་ཆོས་དུང་དཀར་པོ་རྒྱང་གྲགས་་
གཙོས་པའི་བོད་ཆོལ་ཁ་གསུམ་ཕུལ། གསུམ་པ་བླ་མའི་བཀའ་བཞིན་རྒྱ་ཡི་མི་
ཡུལ་ཆེན་པོ་ཕུལ་བ་ལགས། ཆོལ་ཁ་གསུམ་པོ་འདི་ཞིང་གཅིག་ཏུ་བརྩིས་པ་
ཡིན་ཏེ། དེའང་ཧོར་སེ་ཆེན་རྒྱལ་པོའི་མངའ་འོག་ཏུ་ཞིང་བཅུ་གཅིག་ཡོད་པ་
ལས་འདིར་ཆོལ་ཁ་གསུམ་ དུ་ཞིང་གཅིག་ ཅུང་ཟད་མ་ལོན་ནའང་། བླ་མ་
བཞུགས་པའི་ གནས་ཡིན་པ་དང༌། བསྟན་པ་དར་བའི་གནས་ཡིན་པས་་་
གཞན་ལས་ཁྱད་པར་འཕགས་པ་དགོངས་ནས་ཞིང་གཅིག་ཏུ་བརྩིས་ནས་ཕུལ་
བ་གྲགས་སོ། དེ་ལྟར་སྤྱིར་བོད་ཡུལ་དུ་མུན་པའི་གླིང་དེར་སྔ་འགྱུར་གྱི་རིགས་
གསུམ་མགོན་གྱི་རྣམ་འཕྲུལ་རིམ་པར་བྱོན་པ་དེ་རྣམས་ཀྱིས་དགེ་བཅུའི་ཁྲིམས་
ཀྱིས་བསྐྱངས། མི་དཔའ་ཞིང་རྟ་མགྱོགས་པའི་ཚུལ་དང་སྔོན་བྱོན་མཁས་
པའི་དབང་པོ་རྣམས་ཀྱི་ཡོན་ཏན་རླབས་ཀྱི་ཕྲེང་བ་བརྗོད་ཀྱིས་མི་ལང་བ་ལྡན་
པས་དངོས་འབྲེལ་གཅེས་སུ་འོས་པའི་སྲོལ་རྒྱུན་མཚོན་བྱེད་ཟེགས་མ་ཙམ་ཐོག་
མར་བྱུང་ཚུལ་གླེང་ཙམ་བྱེད་པའི་ཚུལ་བཤད་པའོ། །



སྨྲས་པ།
མི་རབས་བསྟར་ལ་བརྒྱུས་པའི་ལོ་རབས་ནང་། །
དུས་རབས་བསྐལ་བའི་དབང་པོ་གཞུ་རིས་ཡལ། །
ཟླ་ཞག་དུས་ཀྱི་འཁོར་ལོ་བདེན་འཚོལ་ལམ། །
ལོ་རྒྱུས་སྨྲ་བ་ཀུན་སློང་ཕན་པ་སྨོན། །
25



ལེའུ་གཉིས་པ། ནགས་ཤོད་འབྲི་རུའི་ཡུལ་ཁམས་ཆགས་
ཚུལ་དང༌། ཡུལ་སྲོལ་གོམས་གཤིས། ཐོན་སྐྱེད་
ལམ་ལུགས། ཐོན་ཁུངས་ཆ་རྐྱེན།
ཅ་ཅོ་དང་བྲལ་མཁས་པའི་དབང་པོའི་ཚོགས་ལ་བྱིའུ་ཆུང་ཅོ་དིར་སྒྲོགས་དང་མཚུངས། །
ཆ་ལུགས་སྔར་མེས་ཇི་བཞིན་ཉམས་རྟོགས་དགའ་བ་སྐྱིད་པའི་བསྐལ་བ་བཟང་པོ་འདིར། །
ཇ་ཆང་རོལ་ལ་འདོད་ཀྱང་གསེར་གྱི་ས་གཞིའི་ཁྱོན་ལས་ལེགས་འཁྲུངས་ཡོན་ཏན་ཚོགས། །
ཉ་མོ་ལྟར་གྱི་འཁྱུག་རྩལ་མེད་ཀྱང་ལྷག་བསམ་རྣམ་དཀར་ཁུར་བླང་འདི་ལྟར་རོ། །
དོན་ཚན་དང་པོ། ཡུལ་གྱི་བཀོད་པ་དང་ཡུལ་སྡེ་འབྱུང་ཚུལ།
དེ་ཡང་ནང་གསེས་དང་པོ་ཡུལ་གྱི་བཀོད་པ་ནི། སྤྱིར་བོད་བྱང་ཁུལ་
ནགས་ཤོད་འབྲི་རུའི་ཡུལ་ཁམས་འདི་ཡང་། བོད་གངས་ཅན་གྱི་བྱང་ངོས་སུ་
གཉན་ཆེན་ཐང་ལྷའི་རི་རྒྱུད་དེའི་གཡས་གཡོན་གཉིས་སུ་བར་མཚམས་མ་ཆད་
པར་འཁྱུད་པ་ལྟར་གྱིས་ནགས་ཤོད་འབྲི་རུའི་ ཁུལ་དེ་གནས་ཡོད། ཆོས་
འབྱུང་མཁས་པའི་དགའ་སྟོན་ལས། མངའ་རིས་སྐོར་གསུམ་ཤ་རྐྱང་རི་་་་
དྭགས་གླིང་། བར་གྱི་རུ་བཞི་སྟག་གཟིག་གཅན་གཟན་གླིང་། །སྨད་ཀྱི་སྒང་
དྲུག་འདབ་ཆགས་བྱ་ཡི་གླིང་། །ཞི་ལྟར། སྟོད་དུ་མངའ་རིས་སྐོར་
26



གསུམ། བར་གྱི་དབུས་གཙང་རུ་བཞི། སྨད་ཀྱི་མདོ་ཁམས་སྒང་དྲུག་བཅས་
སྟོད་སྨད་བར་གསུམ་དུ་ཆགས་ཚུལ་ནི། ལོ་རྒྱུས་ཕལ་ཆེ་བ་གཅིག་མཐུན་དུ་
གསལ་ཡོད་པ་ལྟར་དེའི་ནང་ཚན་མདོ་སྟོད་ཆར་གཏོགས་ཡོད། དེ་ཡང་སྤྱིར་
འབྲི་རུའི་ཡུལ་ཁམས་ཆགས་ཚུལ་ཚིགས་སུ་བཅད་པ་ནི། །
བོད་མཐོ་སྒང་ནགས་ཀྱི་བཀྲ་ཤིས་ལུང་། །
རི་ཡུལ་ཁམས་བཀོད་པའི་ཆགས་ཚུལ་ནི། །
བོད་གངས་ཅན་ཡུལ་གྱི་བྱང་ངོས་ན། །
རི་གཉན་ཆེན་ཐང་ལྷའི་རི་བརྒྱུད་ནས། །
མཚམས་མ་ཆད་གཡས་དང་གཡོན་གཉིས་སུ། །
རི་སྦྲེལ་ནས་དཀྱིལ་དུ་འཁྱུད་འདྲ་བ། །
ཡུལ་མཐོ་སྒང་འདི་ཡི་ཆོས་ཉིད་ཀྱང༌། །
རི་གངས་དཀར་རྫ་གསེབ་ལུང་ཕྲན་ན། །
ལྗོངས་དྲོད་གཤེར་གཉིས་ལྡན་རང་བཞིན་ཡོད། །
དུས་བཞི་ཡི་རང་མདངས་གཟུགས་སུ་སྨིན། །
ལྗོངས་ས་འཛིན་སྒེག་མོའི་མཛེས་བྱེད་རྒྱན། ། །
གྲངས་ཚད་ཀྱིས་གཞལ་མེད་དགེ་མཚན་ལྡན། །
སྟོད་མཚོ་ནག་ཆབ་ཀྱི་ཆུ་བོ་རྒྱུན། །
ཉམས་འཚར་བ་གཡུ་འབྲུག་འཁྱུག་འདྲ་བ། །
ཆབ་ཆུ་ཕྲན་རྡུལ་ཆུའི་ནང་དུ་འདུས། །
ཆུ་མཐོ་ནས་དམའ་འབབས་རང་བཞིན་ཡིན། །
སྣོད་བཅུད་ལྡན་གདོད་མའི་ནགས་ཀྱི་ཤོད། །
སྔོན་ལོ་རྒྱུས་རྩ་ཟབ་སྡོང་པོ་རྒྱས། །
བྱང་སྦས་ཡུལ་ལུང་གསུམ་སྨན་ལྗོངས་སུ། །



དེར་དབུ་མ་ནགས་ཀྱི་ནགས་ཤོད་ཅེས། ། །
དེའང་དབུ་མ་ནགས་ཀྱི་ནགས་ཤོད། རྐྱང་མ་སོག་གི་སོག་ཤོད། རོ་
མ་རྒྱལ་གྱི་རྒྱལ་ཤོད་ཅེས་པ་རྩ་དབུ་མ་དང་། རྐྱང་མ། རོ་མ་གསུམ་གྱི་རྣམ་
པར་མཚོན་པའི་སྦས་ཡུལ་ལུང་གསུམ་སྨན་ལྗོངས་སུ་ཞེས་པ་དེའི་ནང་དུ་ནགས་
ཤོད་སྦས་ཡུལ་ གྲགས་པ་སའི་ཆར། བོད་བྱང་གི་ཕྱོགས་སུ་བོད་དུ་ཆོལ་ཁ་
གསུམ་དབྱེ་བའི་ནང་ཚན་དབུས་ཁམས་གཉིས་ཀྱི་སོ་མཚམས་སུ་ཆགས་ཡོད།
ལྷོ་སྐྱིད་ཆུ་སྔོན་མོ་ཤར་ནས་ནུབ་ཏུ་བབས་པའི་འགོ་བོ། བྱང་འབྲི་ཆུ་སྔོན་མོ་
ནུབ་ནས་ཤར་དུ་བབས་པའི་གཡས་ཕྱོགས། རྒྱ་མོ་རྔུལ་ཆུ་ནུབ་ནས་ཤར་དུ་
འབབ་པའི་ཆུ་རྒྱུད། ཁམས་ཤོད་ཆེན་བཅོ་བརྒྱད་ཀྱི་དབུས་ཀྱི་རྩེར་གནས་
ཡོད་པ་རེད། སྦས་ཡུལ་ལུང་གསུམ་སྨན་ལྗོངས་སུ་དབུ་མ་ནགས་ཀྱི་ནགས་
ཤོད་ཅེས་པས།
ཤར་དུ་ཇོ་བོ་དཔལ་འཛོམས་དཀར་པོ་ཞེས་པ་ནི་ཁམས་ཀྱི་སྲིན་མོ་རྫོང་
(ཁམས་དུ་བ་རི་)ཞེས་པའི་རྩེར། གནས་མཆོག་རྡོ་རྗེ་ཤེལ་རྫོང་མཁའ་རི་རྡོ་
རྗེ་རྫོང་། ཁམས་ཤག་རྡོ་རྗེ་སྙིང་རྫོང་བཅས་ལ་ཁམས་ཀྱི་སྲིན་མོ་རྫོང་གསུམ་
དུ་གྲགས། དེ་ཡང་གནས་ཆེན་པོ་འདིའི་མཚན་ཉིད་ནི། དབུས་ཀྱི་ཇོ་བོ་
དཔལ་འཛོམས་དཀར་པོ་འདི་རིའི་རྒྱལ་པོའི་རྣམ་པ་ལ། ཕྱོགས་དང་ཕྱོགས་
མཚམས་ཀྱི་རི་འདི་རྣམས་གསེར་གྱི་རི་བདུན་དང་། བར་གྱི་མཚོ་རྣམས་རོལ་
བའི་མཚོ་བདུན་གྱི་རྣམ་པ་སྟེ་བྱིན་ཆེ་ཞིང་བརྗིད་ལྡན་བཀོད་པའི་ཁྱད་པར་དུ་
མ་ དང༌ ལྡན་ པར་ ཕུན་ སུམ་ ཚོགས་ པའི་ གླིང་ ཆེན་ པོར་ མཚོན་ པ་ ཡོད་ དོ།
མདུན་དུ་ཕོ་བྲང་གཡུ་མཚོ་དྭངས་མ་གནས་འདིར་བཞུགས་པའི་དཔའ་བོ་དང་
དཔའ་མོ་ཐམས་ཅད་ཀྱི་ཕོ་བྲང་ཡུམ་མཚོ། ཡན་ལག་བརྒྱད་དང་ལྡན་པའི་ཆུ་
ཡིན་ཏེ། དངོས་གྲུབ་སྣ་ཚོགས་སྟེར་བར་ནུས་ཤིང་། ཁྱད་པར་དུ་འཛམ་
བུའི་ཀླུ་རུ་དང་། མི་མགོན་དཀར་པོ་སོགས་ཀྱིས་ཀླུ་ནོར་ཕུལ་བ་ཐམས་ཅད་
28



མཚོ་ འདིར་ ཀླུ་ གཏེར་ དང༌ ནོར་ གཏེར་ གྱི་ རིགས་ རྣམས་ སྦས་ ཡོད་ པས།
གསོལ་བ་ཚུལ་བཞིན་བཏབ་ན་ནོར་གྱི་དངོས་གྲུབ་ཀྱང་ཐོབ་པར་འགྱུར་རོ་ཞེས་
གནས་ཀྱི་རི་མཚོ་ཟུང་དུ་འབྲེལ་ཏེ་ཆགས་ཡོད། །
ལྷོར་རྒྱལ་ཤོད་ཡུལ་དུ་སྤུར་རྒྱལ་བོད་ཀྱི་ཤོད་སྲོལ་ནི། གསའ་ཕུ་མགོན་
ལྷ་དཀར་པོ་ཞེས་པ་དང་སྟོན་ཁུན་རྒྱ་ཡིས་ལྷོ་ནུབ་གངས་དཀར་རི་བོ། བྱང་
ཕྱོགས་ཧོར་གྱི་ལྷོ་ཡི་འཛམ་བུའི་ཀླུ་རི། ཞང་ཞུང་བོན་གྱི་དྲུང་གྱུར་མགོན་ལྷ་
དཀར་པོ། ན་ནམ་ཀླུ་ཡི་མུར་ཟང་ཕྱི་རོ་ར་ཙ་བཅས་སུ་གྲགས་པའི་རི་ཚོགས་
འདི་ནི་རྒྱ་ཤོད་བོན་ལུང་སྐྱ་མོའི་དཔྲལ་བ། ཆིས་ཀྱི་རི་ཆེན་བཅུ་གསུམ་ཞེས་
པའི་རི་ཚོགས་བཀོད་པ་དེར་གངས་རིའི་ལྷུན་པོ་དགུང་ལ་སྟེགས་པ་ལྟར་ཕྱོགས་
མཚམས་གང་ནས་བལྟས་ཀྱང་ བརྗིད་ཉམས་ལྡན་ལ་ངོ་མཚར་ལྡན་པར་་་་་་་
བཞུགས་ཡོད་པ་དང་། དེའི་གཡས་སུ་རྒོག་ཕུ་བཀྲ་ཤིས་དར་རྒྱས་གཙོའི་རྒོད་
ཀྱི་དར་རྒྱས་བཅུ་གསུམ། གཡོན་དུ་ཇོ་བོ་གཡུང་དྲུང་དགྲ་འདུལ་གཙོའི་ལོ་
རྣམ་སྨུག་མོ་མཆེད་བརྒྱད་བཅས་རྗེ་ལ་བློན་གྱིས་བསྐོར་བའི་ཚུལ་དུ་ཡོད།
ནུབ་ཏུ་གཉན་ཆེན་ནག་ལྷ་ཛམ་བྷ་ནི། མདོ་སྟོད་ཤོད་ཆེན་བཅོ་བརྒྱད་
ཡང་རྩེར་ན། །དགེ་མཚན་ལྡན་པའི་ནགས་ཤོད་སྨན་ལྗོངས་སུ། །རྗེ་ཡི་རྟེན་
གནས་ལྷ་རི་གཉན་པོ་ནི། །རིན་ཆེན་ལས་གྲུབ་སྣ་ལྔའི་ཕོ་བྲང་དུ། །ཞེས་པ་
གསལ་བ་ལྟར། རིའི་མཚོན་ཚུལ་ནི་ཤར་ནས་བལྟས་ན་དམག་དཔུང་དར་
མདུང་འཕྱར་བ་འདྲ། ལྷོ་ནས་བལྟས་ན་ཁྱུང་ཆེན་གཤོག་པ་བརྐྱངས་བ་འདྲ།
ནུབ་ནས་བལྟས་ན་རྒྱུ་སྟག་གནམ་ལ་མཆོངས་བ་འདྲ། བྱང་ནས་བལྟས་ན་
དྲེད་ནག་ རལ་བ་གསིག་ པ་འདྲ། དབུས་ནས་བལྟས་ན་ དྲག་པོའི་དམར་་་་
གཏོར་བཤམས་འདྲ་བ་བཅས་ཡོད་པ་རེད། དེ་ལ་གོང་མ་ལྷ་ཡི་སྐད་དུ་ལྷ་
རྒོད་མཐུ་ཆེན་ཞེས་པ་དང༌། འོག་མ་ཀླུ་ཡི་སྐད་དུ་ཀླུ་ཚ་མཐུ་ཆེན། བར་མ་
གཉན་གྱི་སྐད་དུ་གཉན་སྲས་མཐུ་ཆེན། སྲིད་པ་མི་ཡི་སྐད་དུ་ཇོ་བོ་ནག་ལྷ་



ཛམ་བྷ། གཡུང་དྲུང་བོན་གྱི་སྐད་དུ་ཇོ་བོ་ནག་ལྷ་ཞེས་པ་འདིའི་འཁོར་ཚོགས་
རུ་འདྲེན་སུམ་བརྒྱ་དྲུག་བཅུས་བསྐོར་བའི་རི་བོ་འདི་ཉིད་བརྗིད་ཉམས་ལྡན་
པར་གནས་ཡོད། །
བྱང་དུ་མེ་མོ་བྲག་དཀར་ཞེས་པ་ནི། སྦྲ་ཆེན་དང་འབྲི་རུ་གཉིས་བར་དུ་
གནས་ཡོད། གནས་ཀྱི་རི་བོ་དེ་ཡང་བན་བོན་གཉིས་ཀྱི་གནས་སྐོར་བྱ་ཡུལ་
ཞིག་ཀྱང་ཡིན་ལ། ལྷག་ ཏུ་གནས་བདག་འབྲོང་ངུར་ཆོས་རྗེའི་མཚན་དུ་་་
གྲགས་པས།
ནགས་སྟོད་མེ་མོ་བྲག་དཀར་ནི། །
ཐང་ཆེན་གསུམ་གྱི་དབུས་ན་བཞུགས། །
རི་ཆེན་གསུམ་གྱིས་མཐའ་ནས་བརྟེན། །
ལ་ཆེན་གསུམ་གྱི་རྒྱབ་ན་བཞུགས། །
མཚོ་ཆེན་བཞི་ཡིས་ཡོན་ཆབ་ཕུལ། །
རི་ཁྱད་པར་བསིལ་གྲིབ་གནས་ཀྱི་ས། །
སྐལ་མེད་སྐལ་བ་ལེན་ས་ཡིན། །
སྐལ་ཡོད་བསོད་ནམས་གསོག་ས་ཡིན། །
སྡིག་པའི་བརྡར་ཤ་བཅད་ས་ཡིན། །
མི་དགེའི་ས་བོན་བསྲེགས་ས་ཡིན། །
གནས་དེ་དྲན་པས་བྱང་ཆུབ་ཐོབ། ། །
ཐོས་པ་ཙམ་གྱིས་སྒྲིབ་པ་དག །
ཅེས་སོ། དེ་ལྟར་རི་བོ་འདི་ཉིད་རྫ་རི་དཀར་པོའི་རྩེ་མོར་བྲག་དཀར་ལྟ་
ན་སྡུག་པ། དེའི་ཕྱོགས་དང་ཕྱོགས་མཚམས་ཐམས་ཅད་ཆུ་འཕྱར་དང་ཆུ་
ཕྲན། བྲག་ཕུག་དངོས་ལ་ངོ་མཚར་ཕུག་པ་ཞེས་སོགས་ཕུག་པ་འདིའི་གཏིང་
ཟབ་ཚད་དང་གྲངས་ཚད་ཤིན་ཏུ་རྟོགས་དཀའ་བ་ཡིན་ནོ། དེ་ལྟར་བརྗིད་
30



ཅིང་མངོན་པའི་གངས་རི་དང་། གཡའ་རི། བྲག་རི། ནགས་རི་བཅས་
ཕྱོགས་ མཚམས་ ཀྱི་ རི་ བོ་ དེ་ དག་ ཀྱང་ རྩེ་ གངས་ རི། བར་ སྤང༌ ལྗོངས།
འདབ་ནགས་ཚལ། བར་མཚམས་མཚོ་དང་མཚེའུ་སོགས་རྣམ་པར་བཀྲ་ཞིང་
ལྟ་ན་སྡུག་པ་དེ་དག་རྒྱུས་མངའ་མེད་པའི་མི་རྣམས་ཀྱིས་རྟོག་ཞིབ་བྱེད་སྙིང་
འདོད་པ་ཞིག་དང་། བྱེད་རིན་ཡོད་པ་ཞིག་ཀྱང་རེད། དེ་ལྟར་ནོར་བུས་
ཁེངས་པའི་ས་ཆ་དེ་དགུ་རྣམས་བག་བྲོ་ཞིང་སྣུམ་ཞག་དོད་པ། དཔྱིད་ཀ་དང་
དབྱར་དུས་སུ་རི་བོ་འདི་རྣམས་གོས་ཆེན་བཟང་པོའི་ན་བཟའ་ལྷབ་ལྷུབ་ཏུ་ཕུལ་
བ་ལྟར་གྱི་བལྟ་ བས་མིག་གིས་མི་བཟོད་པའི་མེ་ཏོག་རྣམས་ཀྱི་ཚོན་མདངས་
དཀར། སེར། དམར། ཐིང༌། མུ་མེན་མདོག་གཟི་འོད་རྣམ་པར་བཀྲ་
བ། སྟོན་དུས་དང་དགུན་དུས་སུ་རི་བོ་རྣམས་བརྗིད་ཉམས་ལྡན་པའི་གསེར་
གྱི་ལྷུན་པོ་ལྟར་དབུ་ལ་དར་དཀར་པོ་དྲི་མ་མེད་པའི་ལ་ཐོད་བཅིངས་བ་དང་
འདྲ་བ། ཀེ་ལ་ཤའི་རི་བོ་ཕྲེང་བར་ཀ་ཤི་ཀའི་རས་ཀྱི་སྟོད་གཡོགས་ཀྱི་གོས་
བཟང་ཕུལ་བ་ལྟར་ཡོད། དེ་ལྟར་དུས་བཞིའི་འགྱུར་མཚམས་ལེགས་པའི་
ཡོན་ཏན་འཐུས་སྒོ་ཚང་བ་དང༌། ཡུལ་གྱི་བཀོད་པ་ནི་མཛེས་ཤིང་མཐོང་བ་
ཙམ་གྱིས་ཡིད་དབང་མི་འཕྲོག་པ་མེད་པ་ཤ་སྟག་ཏུ་སྣང་ངོ༌། །
ནང་གསེས་གཉིས་པ་ནགས་ཤོད་འབྲི་རུའི་ཡུལ་སྡེ་འབྱུང་ཚུལ་དང་སྡོད་
གནས་སྐོར་ཏེ། ནགས་ཤོད་འབྲི་རུའི་ས་ཁུལ་འདི་ཡང་སྤྱི་ལོའི་སྔོན་གྱི་དུས་
རབས་གནའ་སྔ་མོ་ཞང་ཞུང་ཁྲི་སྡེ་བཅུ་གཉིས་ཁོངས་སུ་གཏོགས་ཡོད། དེ་
ཡང་ སྟོད་ ཁྱུང་ལུང་ དངུལ་ དཀར་ ཕྱིན་ ཞེས་ པ་ དེའང་ གངས་ ཏི་ སེ་ལ་ཟེར།
སྨད་ཤེལ་ལེ་རྒྱ་མཁར་ཡན་ཞེས་པ་དེའང་ད་ལྟ་སྟེང་ཆེན་རྫོང་ཁུལ་(རྩེ་དྲུག་
ཤེལ་ལེ་རྒྱ་མཁར་)ཡན་ལ་ཟེར། ཐོག་མར་རླང་སྟོང་ཐོས་ཀྱིས་འགོ་དཔོན་
བྱས། སུམ་པ་གླང་གི་གྱིམ་ཤོད་དུ། བྲག་ཤེ་ལེ་རྒྱ་མཁར་གྱི་ཞོལ་རྟ་ཤོད་ལུང་
དམར་བཟུང་། མི་ཆེ་དགུའི་འབངས་སུ་བཀོལ། རྒྱ་ཤོད་དང་རྡུལ་ རྒྱུད།



དཀར་རེ་གཉིས་ཀྱི་འབངས་ཤོག་རུ་བཞི་བྱ་བ་དེ་ནས་སྲིད། སྟོན་ཚང་ཇོ་བོ་
སྤུན་བུ་དེས་ནགས་སོག་ཤག་གསུམ་གྱི་སྤྱི་དཔོན་བྱས། ཡུལ་འཛིན་སྔ་བ་དང་
འབངས་བཀོལ་སྔ་བ་དེ་ཡང་རླངས་ཀྱི་པོ་ཏི་བསེ་རུ་ལས་གསལ། ནགས་ཤོད་
ས་ཁུལ་འདི་ཡང་ཧོར་ཚོའི་ཁོངས་སུ་ཇི་ལྟར་གཏོགས་ཚུལ་ནི་གོང་མ་ཡོན་རྒྱལ་
སྐབས་སུ་ཧོར་ཁྱུང་གཉིས་ཀྱི་ས་གནས་འདིར། ཁྱུང་རྒྱལ་ནང་ཆེན་གྲགས་
པར་གོང་མའི་བཀའ་ཡིག་གནང་ནས། སྟོད་འབྲི་གུང་ཇོ་འདབ་ཚུན། སྨད་
ཚོ་པའི་ཁབ་སོ་ཡན། ས་དང་ཡུལ་སྡེའི་བདག་ཐོབ་གནང་ཞེས། ཁྱུང་པོ་
འབུམ་རྗེ་གྲགས་པའི་སྐབས་ཧོར་ཚོ་འདི་རྣམས་དབང་དུ་བསྒྱུར། ཧོར་ཚོ་སོ་
དགུ་ཞེས་པ་ནི། ཤར་རི་བོ་ཆེ་ནས་ནུབ་ནག་ཆུ་བར་དང༌། ལྷོ་ལྷ་རི་ནས་
བྱང་ནང་ཆེན་རྫ་སྟོད་བར་ཡིན་པའི་ནགས་ཤོད་ཚོ་དགུ་ཡང་ཧོར་ཚོ་སོ་དགུའི་
ཁོངས་སུ་གཏོགས་ཡོད་ པ་རེད། དེ་ཡང་མ་ཡིག་གཡུ་མགོ་མ་ནས་ཁྱུང་པོ་
འབུམ་རྗེ་གྲགས་པ་དེ་ཉིད་དཔུང་ཆེན་དམག་གི་ལས་བྱས་ནས་ན་དམར་མཚོ་ཁ་
ཕྱིན་ཆད་དང༌། འབྲི་འདམ་བྱང་ཡུལ་ཚུན་ཚུད་པ། དངུལ་ཆུ་གསེར་ལྡན་
ཡན་ཆད། མལ་ས་མི་འགྱུར་རྫོང་གཞིས་ བཅོ་བརྒྱད་བཞག སྒར་ ཐོག་་
མགྲོན་ པོའི་ ཇ་ཁྲལ་བླང་ཞེས་པའི་ནང་ཚན་ སྒོམ་སྡེ་ཚོ་ལ་ ས་ མཚམས་བྱས།
ཤག་གི་སྦྲང་ངུ་ཟམ་ སོ་ན། འབུམ་རྗེའི་ ཤེལ་མཁར་སྨུག་ཆུང་། བརྡུང་་
(རྫོང་）ཞེས་པ་དེའང་ད་ལྟ་ ཤག་ཆུ་ཁར་ ཤག་རྫོང་མཁར་ཞེས་པ་ཆགས་ཤུལ་
གསལ་བ་ཡོད། དེ་རྗེས་ཤག་རྫོང་མཁར་ལ་ཆུ་མ་རྫོང་ཡང་ཟེར་སྲོལ་འདུག
གཞན་ཡང་རྫོང་མཁར་མེ་ལོང་དགོན་ཞེས་དགོན་པ་དེར་རྩེ་ཐོག་ལ་རྒྱ་ཕིབས་
དང་། གསེར་འཛམ་བུའི་ཆུ་གསེར་ལས་གྲུབ་པའི་གསེར་འཕྲུ་བྱུང་རབས་
འདུག དགོན་པ་དེའི་འདུ་ཁང་ཁྱོན་ལ་གཞིགས་ན་སྒོ་མཆོར་ཚུད་པས་ཀ་བ་
བརྒྱ་དང་ཉི་ཤུ་ཡི་ས་ཁྱོན་ཡོད་པ་རེད། དེའང་ལྷ་སང་ཧན་དང་སོག་པོ་ཇུན་
གར་དབར་སྲིད་དབང་འཕྲོག་ལེན་བྱེད་པའི་འཁྲུག་ཟིང་ནང་མེ་བྱ་(སྤྱི་ལོ་



༡༧༡༧) ལོར་གཏོར་སྐྱོན་བཏང་རྗེས་ལྷག་མེད་དུ་སོང་འདུག དུས་དེ་ཙ་ན་
ཤག་རོང་དུ་ཡོད་པའི་རུས་མིང་ཡི་གུ་ཚང་ཞེས་པ་ད་ལྟ་ནས་རྩིས་པའི་མི་ཐོག་
བདུན་གྱི་གོང་རོལ་དུ་ན། ཕི་གུ་རྒོད་དཀར་ཞེས་པ་དཔའ་རྩལ་ཆེ་བ་ཞིག་
ཡོད་པ་དེར་སྐད་གྲགས་ཅན་གྱི་མེ་མདའ་རྒྱ་སྒྲོགས་རིང་མོ་ཞེས་པ་སྦོས་ཁྲ་རིང་
ཡོད། མེ་མདའ་དེའི་མདེའུའི་ཚད་དེ་བྱ་ཕུག་རོན་གྱི་སྒོ་ང་ཙམ་ཡོད་པ། དེ་
ལྟར་ཕྱིས་སུ་ཡང་མཐོང་རྒྱུན་ཡོད་རབས་འདུག་པས་མེ་མདའ་དེའི་ཤུགས་ཚད་
དང་རྒྱང་ཤེད་ཆེ་ལ་སྐད་གྲགས་ཀྱང་ཤིན་ཏུ་ཆེ། ཁོ་པས་མེ་མདའ་དེ་ལག་ཏུ་
བཅངས་ནས་ ཤག་ཆུ་ ཕར་རི་ཚུར་རི་ ཐད་དུ་མདའ་འཛིང་འགྲན་རེས་བྱེད་་
སྐབས་སུ། སོག་པོའི་དམག་གི་དཔོན་རིགས་ཆེ་བ་གྲགས་ཅན་ཞིག་བསད་པ་
གྲགས། ཡང་སོག་པོའི་དམག་དཔུང་དེ་རྣམས་ཀྱིས་ཕྱིར་བཤོལ་མ་བྱས་ཏེ་མུ་
མཐུད་དྲག་རྩལ་ངོམས་ནས་ཚུར་ཕྱོགས་དམག་གི་ཡི་གུ་ རྒོད་དཀར་ཞེས་པ་་
དཔའ་སྙིང་ལྡན་པ་དེ་ཡང་བསད་པ་གྲགས།
དེ་ མིན་ རྒན་རབས་རྣམས་ཀྱི་ངག་རྒྱུན་ལྟར་ན་ སོག་ དུས། རྒྱ་དུས།
བོད་དུས་གསུམ་ཟེར་སྲོལ་ཡོད། དེའང་ཐོག་མར་ཧོར་དུས་ཧོར་རྒྱལ་ཨེར་ཏི་
ཅོག་ལ་ནས་མི་རབས་ བཅུ་གསུམ་རིང་། ཧོར་ཚོའི་མངའ་འབངས་འདི་
རྣམས་ སོག་རྒྱལ་འོག་ཏུ་སོག་ སྡེ་ཚོ་པ་བདུན་ཅུ་དོན་དགུ་དེའང་ཟི་ལིང་སྐྱེ་་
དགུའི་ཁོངས་སུ་གཏོགས་པར་སྐབས་དེར་སོག་དུས་ཟེར་རོ། དེ་རྗེས་ཧོར་
བེའུ་ཁྲི་རྒྱལ་ནས་བཟུང་མི་རབས་བརྒྱད་ཙམ་ལ་ཧོར་ སྡེ་འདི་རྣམས་བོད་་་་
བཞུགས་ཨམ་བན་གྱིས་ཐད་ཀར་དོ་དམ་འོག་ཚོ་ཁག་སོ་སོར་བཅད་མཚམས་
བཟོས་ཏེ་དེམ་ཆི་སོགས་ཚོ་པ་བཞི་བཅུ་མཚོ་སྔོན་དུ་བསྒྱུར་བ་དང་ཚོ་པ་སོ་དགུ་
ཟི་ཁྲོན་དུ་སྦྱར། འགོ་པ་ཆེན་ཧུ་གཉིས་དང་ཐེམ་དུད་བརྒྱ་ཡན་ལ་བེའུ་བཅུ་
གསུམ་དང༌། ཐེམ་དུད་བརྒྱ་མ་ཟིན་པར་བེ་ཅང་བཞི་བཅུ་བཅས་ཀྱི་འགོ་པར་
བསྐོས། སྐབས་དེར་ཧོར་སྡེ་སོ་དགུ་འདི་ཟི་ཁྲོན་ཁོངས་སུ་གཏོགས་པའི་རྒྱ་
33



དུས་ཟེར་རོ། དེ་རྗེས་ཧོར་རྒྱལ་སྲས་དུས་ན་ཧོར་སྡེ་འདི་རྣམས་བོད་ས་གནས་
སྲིད་གཞུང་གིས་དབང་བསྒྱུར་བས་སྐབས་དེར་བོད་དུས་ཟེར་རོ། གོང་་་་
གསལ་ཧོར་རྒྱལ་དང་པོ་ཨེར་ཏི་ཅོག་ལ་ནས་ཧོར་རྒྱལ་རབས་བཅུ་པ་ཚེ་དབང་
ལྟ་རྒྱལ་བར་དུ་གོང་མ་ཆེན་པོ་ཡོན་རྒྱལ་རབས་དང་མིང་རྒྱལ་རབས་མཇུག་སྒྲིལ་
བ་དང་། ཆིང་རྒྱལ་རབས་དུས་ཡིན་པ་རེད། དུས་མཚུངས་ནགས་ཤོད་ཚོ་
དགུ་ ཞེས་ པ་ ནི་ འབྲི་རུ། སྟག་ དྲུག བོམ་ ཕན། ཁྲ་ རིང༌། འགོམ།
རགི། ན་རོག བུ་རྫུམ། སེན་ཚ་བཅས་ལ་ཟེར་བ་རེད། འགོ་པ་ནི་
ཆེའུ་ཧུ་གཅིག་དང༌། བེའུ་ལྔ་། བེ་ཅང་བཅུ་གཉིས། ཏོག་དཀར་སེར་
བཅོ་ བརྒྱད། དགོན་ དགུ། གྲོང་ ཚོ་ དྲུག་ བཅུ་ བཅས་ ཡོད་ སྲོལ་ འདུག
༡༩ ༡༦ལོར་བོད་ས་གནས་སྲིད་གཞུང་ནས་ཧོར་ཚོའི་ས་ཁུལ་དུ་སྲིད་འཛིན་
ཧོར་སྤྱི་དང་པོ་མཁན་ཆུང་གྲགས་རྣམ་བཏང་། ༡༩ ༡༧ལོར་བོད་ས་གནས་
སྲིད་གཞུང་གིས་ཧོར་ཚོའི་འགོ་པ་རྣམས་གོ་ཐོབ་བསྒྱུར་ཏེ་བེའུ་ལ་དཔོན་དང་།
བེ་ཅང་ལ་ལྡིང་དཔོན་ཞེས་གོ་མིང་བསྒྱུར་བ་དང༌། ཆེའུ་ཧུ་ལ་དཔོན་གནས་
ཕྱི་རོལ་པ་ལྔ་པ་དང་རྟ་ཟམ་སྤྱི་ཁྱབ་ཀྱི་གོ་གནས་སྤྲད། ༡༩༥༦ལོའི་ཟླ་བ་
༡༠ པར་འབྲི་རུ་རྫོང་བཅིངས་འགྲོལ་ཨུ་ཡོན་ལྷན་ཁང་དབུ་བརྙེས། དུས་
དེར་ ཆབ་ མདོ་ བཅིངས་ འགྲོལ་ ཨུ་ ཡོན་ ལྷན་ ཁང་ གི་ ཁོངས་ སུ་ གཏོགས།
༡༩༦༠ ལོར་ ཤག་ཆུ་ དང༌། ཆགས་ རྩེ། རགླི། ། ཁྲ་ རིང་། འབྲི་རུ།
བོམ་ཕན། · སེན་ཚ། པད་དཀར་བཅས་ཆུས་ཁག་བརྒྱད་ལ་ཆུས་ཨུད་དབུ་
བརྙེད་པ་རེད། ༡༩༨༨ལོར་ཆུས་གཏོར་ཤང་འཛུགས་བྱས་རྗེས་སུ་ཤག་ཆུ་
དང་། འབྲི་ལུང་། རྩ་ལ། ཆགས་ རྩེ། ཟླ་ཐང་། ཚ་ཆུ། (རཀི )
རླན་ཆུ། ( ཁྲ་རིང་) འབྲི་རུ། གཤམ་ཆུ། (བོན་ཕན་) སེན་ཚ། པད་
དཀར་བཅས་ ཤང་ཁག་བཅུ་གཅིག་བཙུགས། དེ་ལྟར་འབྲི་རུའི་ལོ་རྒྱུས་་་་་
འཕེལ་རིམ་མདོར་བསྡུས་དེ་རྣམས་བློ་གསལ་ཀུན་གྱི་མཐོང་ཡུལ་དུ་གྱུར་ཡོད་
34



པས་ཞིབ་ཕྲ་བཤད་མི་ཚར།
དོན་ཚན་གཉིས་པ། ཡུལ་སྲོལ་གོམས་གཤིས།
འགྲིམ་འགྲུལ་སྐྱེལ་འདྲེན།
དེ་ཡང་སྲོལ་རྒྱུན་འགྲིམ་འགྲུལ་སྐྱེལ་འདྲེན་གྱི་ཐད། དེ་སྔོན་བཅིངས་
འགྲོལ་མ་བཏང་གོང་དུ་འགྲིམ་འགྲུལ་རྗེས་ལུས་ཡིན་སྟབས་ད་ལྟ་ལྟ་བུའི་འགྲིམ་
འགྲུལ་ཡོ་བྱད་སྣ་ཚོགས་ས་ཁྱབ་རྡོ་ཁྱབ་ལྟར་རྐང་འཁོར་དང༌། སྦག་སྦག
འདྲུད་འཐེན་འཁོར་ལོ། རླངས་འཁོར་སོགས་ག་ལ་ཡོད། སྔར་གྱི་སྲོལ་རྒྱུན་
ལྟར་ན། ཞིང་འབྲོག་མང་ཚོགས་རྣམས་ཆ་རྐྱེན་ཅུང་འཛོམས་པ་ནི། རྟ་
ཁལ་ (གཡག) འགྲོ་བ་ལ་བརྟེན་ནས་ཡུལ་འབྲོག་བར་དང་། ཚོང་འགྲུལ།།
ཚྭ་ལེན། དབྱར་དགུན་གྱི་མཚེར་ས་སྤོ་འཇོག ཁྲལ་རྒྱུགས་འུ་ལག་སོགས་ཅི་
དང་གང་དགོས་བྱ་བ་མཐའ་དག་རྟ་ཁལ་གྱིས་འགྲུལ་སྐྱེལ་བྱེད་ཀྱི་ཡོད་པ་རེད།
དེ་ལྟར་རྟ་ཁལ་ལ་བརྟེན་པའི་སྐྱེལ་འདྲེན་ནི་ཧོབ་དེ་བལྟས་ན་དཀའ་ཚེགས་ཆེ་
ལ་ངལ་དུབ་ལྡན་པ་ཞིག་ཏུ་སྣང་མོད། ། འོན་ཀྱང་རྟ་ཁལ་གྱི་རིགས་ནི་སུག་
བཞི་བརྟན་ལ་གངས་དང་། ཆབ་རོམ། ལ་ལུང་། གྱེན་ཐུར། ཉེ་རིང་
ཐམས་ཅད་ལས་བརྒལ་ཐུབ་པའི་ཕྱུགས་རིགས་ཞིག་ཡིན་སྟབས། ཞིང་འབྲོག་
མང་ཚོགས་ཀྱི་རྟ་ཁལ་དེ་རྣམས་རང་རྐྱ་འཕེར་བའི་འགེལ་འབེབས་ཀྱི་བྱ་བ་
ཐམས་ཅད་ལག་དོ་ཕན་ཚུན་བསྒྲིགས་ཏེ་སྟབས་བདེའི་ངང་ནས་སྒྲུབ་ཐུབ་པ་
དང༌། གཞོན་ནུ་ཕོ་མོ་དག་གི་སྐྱེལ་འདྲེན་གང་དགོས་ཐོགས་མེད་དུ་སྒྲུབ་ཐུབ་
ཀྱི་ཡོད་པ་རེད། དེ་ལྟར་ད་དུང་རྟ་དྲེལ་དང༌། མཛོ་གླང་། གཡག་བཅས་
ཀྱིས་སྐམ་སར་སྐྱེལ་འདྲེན་བྱེད་པ་དང་། དེ་མིན་ཆུ་ཆུང་ལ་ཟམ་པ་དང་ཆུ་



ཆེན་ལ་དབྱར་དུས་སུ་འདྲེང་དང༌། ཀོ་གྲུ། དགུན་ཁར་དར་ཐོག་བཅས་
ནས་བགྲོད་ཀྱི་ཡོད་པ་རེད། དེང་ཆར་ཕལ་ཆེར་གཞུང་ལམ་དང་ཟམ་པ་ཡོད་
པ་རེད།
རྟ་ཁལ་ལ་བརྟེན་ནས་འགྲུལ་སྐྱོད་བྱེད་ཚུལ་ཡང་། རྟ་ཡོད་རྣམས་ལ་སོ་
སོའི་འཁོས་འབྱོར་ཆེ་ཆུང་དང༌། དབང་ཆ་ཆེ་ཆུང་ལ་གཞིགས་ཏེ་སྒ་ཆས་ལ་
མཛེས་ཆོས་སྤྲོད་ཀྱི་ཡོད་པ་རེད། སྤྱིར་རྟ་ལ་སྒ་ དང༌། སྲབ། མཐུར་་
གསུམ་དང་། གློ་རྒྱུ་མེད་གསུམ་སྤྱི་ཁྱབ་ཏུ་དགོས་ཡོད་མོད། འོན་ཀྱང་བླ་མ་
ཆེ་འབྲིང་ཁག་ཡིན་ན་རྒྱན་ཆ་སོ་སོར་རྟ་ཡི་སྒ་སྲབ་རྨེད་གསུམ་ལ་གསེར་ཚགས་
ཅན་དང་དངུལ་ཚགས་ཅན། སྒ་དང་པོར་གསེར་སྒ་དང་དངུལ་སྒ་ཡིན་པ་
རེད། །
རྟ་མགོ་གསེར་ཏོག་དང༌། རིན་ཆེན་རྒྱན་ཆ། སྐེ་དོམ་དང་བྲང་དོམ་
ཞེས་པ་ཀོ་གཟར་འཇའ་སྒྲིག་ཅན། སྐེ་ལུང་ཁྲ་བོ་ལ་ཏིང་ཏིང་སིལ་སྙན་བརྒྱན་
པ། རྟ་ལ་རྔ་མདུད་དང་དར་ཚོན་སོགས་བརྒྱན་དགོས། ཡོབ་ལ་སོག་ཡོབ་
སྤྲིན་འཁོར་ཅན་དང་། ཁང་སྒོ་ཅན། དགོ་རུ་ཅན། རྒྱ་ཡོབ་གསེར་མགོ་
མ། ཟི་ལིང་ཡོབ་གསར་ཞེས་པ་སོགས་ཡོབ་ཀྱི་རྣམ་གྲངས་མང་པོ་ཡོད་པ་རེད།
རྟ་སྒ་ལ་གསེར་སྒ་དང༌། གསེར་ཐོད་དང་པོ། གསེར་ཐོད་གཉིས་པ། སྡེ་
དགེའི་གསེར་ཚགས། སྦལ་ས། མགོ་ལོག་རྡོ་སྒ་སོགས་རྣམ་གྲངས་ཁ་ཤས་
ཡོད། གཞན་ཡང་འབྱོར་བ་ཆེ་ཆུང་ལ་གཞིགས་ཏེ་རྟ་ལ་སྲབ་དང༌། མཐུར།
ཡ་ངོ༌། རྟ་གཟར། སྒ་ཁེབས་བཅས་ཆ་ཚང་དགོས་པ་རེད། ཕར་ཚུར་
འགྲུལ་བཞུད་སྐབས་སུ་བྲོ་ཆས་(རྒྱགས་ཆས་) བླུག་སྣོད་ཁལ་ཀོ་མཉེད་མ་ལས་
བཟོས་པར་རྟ་སྒྲོ་ཞེས་པ་དང་། བལ་ཐགས་ལས་བཟོས་པ་གན་ལྡེ་མགོ་སྦྲེལ་
གྱི་སྣོད་ཕད་ནང་དུ་བྲོ་ཆས་ཇ་དང༌། མར། རྩམ་པ། ཕྱུར་བ། ཤ་ཐུད།
ཚ་བུལ། ཕོར་བ། སྣོད་ཆས་སྟབས་བདེ་ཁ་ཤས་བཅས་བླུགས་ནས་རྟ་སྒའི་



ཤ་ཐག་རྒྱུན་བུས་བསྡམས་ཏེ་འགྲོ་སྲོལ་ཡོད། དེ་མིན་དབྱར་དུས་སུ་འཕྱིང་
གོས་སྒོར་འཕྱིང་ཞེས་པ་རྟ་ཐོག་ཏུ་ཆར་གོས་བྱས་ནས་ཤ་ཐག་རྒྱག་སྲོལ་ཡོད་པ་
རེད།
ཁལ་མ་ལ་ཁལ་གདན་དང་ཁལ་སྒྲ་བཅས་དགོས་པ་དེ་ལ། གློ་གོང་རྨེད་
གསུམ་དགོས་པའི་ཁར། རྒྱབ་ཐིག་ཞེས་་འདོམ་བཞི་ཙམ་ཡོད་པ་ཞིག་དགོས་
པ་དང་དེས་ཁལ་དོས་ཆེ་ཆུང་གང་འདྲ་འགེལ་སྐབས་བསྡམས་ཏེ་འགྲོ་སྲོལ་ཡོད།
སྤྱིར་བཏང་ཁལ་མ་རྒྱབ་གཅིག་ལ་རྒྱ་མ་གཅིག་བརྒྱ་ཡན་དང་། སུམ་བརྒྱ་མན་
ཙམ་འགེལ་ སྲོལ་ ཡོད་ པ་ རེད། དེ་མིན་རྟ་དང་ཁལ་མ་མེད་པ་རྣམས་རྐང་
འགྲོས་བྱས་་ཏེ་ཟ་ཆས་དང་ཡོ་བྱད་རྣམས་སོ་སོའི་རྒྱབ་ཏུ་ཁུར་ཏེ་འགྲོ་གི་ཡོད།
ཡང་དཔེར་ན་གནས་སྐོར་སོགས་སུ་འགྲོ་སྐབས་རྒྱབ་ལ་ཁུར་པོ་དང་ལག་ཏུ་ལག་
རྟེན་(འཁར་རྒྱུག་) ཁྱེར་ཏེ་འགྲོ་སྲོལ་ཡོད་པ་རེད། །
དབྱར་སྐྱིད་དང་དུས་ཆེན་གཏོང་སྐབས་རྟ་རྩེད་ཀྱི་ལོ་རྒྱུས་རིང་པོ་ཡོད་པ་
དམངས་ཁྲོད་དུ་མི་དཔའ་བའི་དཔའ་རྟགས། རྟ་ཕོ་མགྱོགས་པའི་མགྱོགས་
དར་ཞེས་བུ་རྟ་གཉིས་མིང་ལྷན་དུ་འབོད་སྲོལ་ཡོད་པ་དང་མི་ཕོའི་དཔའ་སྡེར་
འཐབ་ན་ཤེས། རྟ་པོ་མགྱོགས་དལ་རྒྱུགས་ན་ཤེས་ཞེས་ཁ་རྒྱུན་དུ་ཆགས་ཡོད།
དེ་ ལྟར་ རྟ་ ཡི་ རྩེད་ མོའི་ རྣམ་ གྲངས་ ལ་ རྒྱུག་ ཆེན་ དང༌། རྒྱུག་ཆུང་། །
འགྲོས་བསྡུར། ཞར་འཕེན། ཡོབ་འགྱུར་ལ་སོགས་པ་དང་། ཆོས་ཕྱོགས་
བྱེད་སྒོ་སྦྲགས་ཏེ་བསང་སྐོར་དང༌། དགྲ་ལྷ་དཔངས་བསྟོད། གཏོར་འབུལ་
སོགས་དང༌། གཞན་ཡང་བླ་དཔོན་ཆེ་རིགས་ཕེབས་འབྱོར་སྐབས་སུ་རྟ་ཡི་
ཆིབས་བསུ་འགྲོ་སྲོལ་བཅས་ཡུལ་ཚོ་སོ་སོའི་མཉམ་འཛོམས་དུས་སྟོན་གྱི་གོམས་
སྲོལ་རྒྱས་བསྡུས་སྣ་ཚོགས་ཡོད་པ་རེད། གཞན་ཡང་རྟ་ཡི་གསོ་དཔྱད་རིག་
པའི་སྐོར་མང་དག་ཡོད་ཅིང་། ཅོག་རོའི་རྟ་དཔྱད་འདོད་དོན་ཀུན་འགྲུབ་
ལས་རྟ་རིགས་འབྱུང་ཚུལ་དང་། རྟ་རིགས་འབྱེད་ཚུལ། སྤུས་རིགས་བཤད་
37



པ་ན་ཚོད་སོ་རིས་སོགས་རྟ་དཔྱད་ངེས་ཅན་ཞིག་ཡོད་ཀྱང་འདིར་ཡིག་ཚོགས་
མང་དྲགས་པའི་རྐྱེན་གྱིས་མ་བཀོད། གཞན་ཡང་རྟ་ཡི་རིགས་བསྡུས་ན་ཅང་
ཤེས་དང་། གྱི་ལིང་། བྱོལ་སོང་ཞེས་རིགས་གསུམ་དུ་དབྱེ། ཅང་ཤེས་རྟ་
མཆོག་བྱ་བ་ལེགས་ཉེས་ཤེས། ། གྱི་ལིང་བང་འགྲོས་རྩལ་གསུམ་འཛོམས་པ་
སོགས། ། བྱོལ་སོང་རིགས་ཞན་དགེ་སྐྱོན་འདྲེས་མ་མང་། །ཞེས་པའོ། །
སྡོད་སའི་གནས་ལུགས།
སྡོད་སའི་གནས་ལུགས་ནི་སྤྱིར་བཏང་ནགས་ཤོད་འབྲི་རུའི་ས་ཁུལ་དུ་
སྡོད་གནས་ཡུལ་པ་( ཞིང་པ་)དང་འབྲོག་པ་གཉིས་ལ་ཡུལ་འབྲོག་གཉིས་ཞེས་
ཁག་ སོ་ སོར་ ཡོད་ པ་ རེད། དེ་ ཡང་ མཐོ་ སར་འབྲོག་ཁུལ་ གནས་ པ་ དང་།
དམའ་སར་ཞིང་ཁུལ་གནས་ཡོད། སྤྱིར་བཏང་བྱས་ན་སྡོད་གནས་ཐད་རང་
ཁུལ་སྟོད་སྨད་བར་གསུམ་དང་། འབྱོར་བ་རྒྱས་འབྲིང་ཆུང་གསུམ་བཅས་
འཚོ་བ་སྤྱོད་ལུགས་ཐད་མི་མཐུན་པའི་དབྱེ་བ་ཆེར་མེད་ཀྱང༌། ཕྲན་ཚེགས་ཀྱི་
གཤིས་ལུགས་ཞིབ་ཕྲའི་ཐོག་ནས་བལྟས་ན་ཅུང་མི་འདྲ་བའི་དབྱེ་བ་ཕྲན་ཙམ་
ཡོད་ཅིང་། འབྲོག་ཁུལ་དང་རོང་གཞིའི་ཁུལ་བར་གྱི་ཁྱད་ཆོས་དང་ས་བབ་
སོགས་མི་འདྲ་བས་གཤམ་དུ་ཡུལ་འབྲོག་གི་སྡོད་གནས་སོ་སོར་དབྱེ་ནས་མདོར་
བསྡུས་ཞུ་རྒྱུར།
ཞིང་ཁུལ་གྱི་སྡོད་གནས་སྐོར། ཡུལ་རོང་ཁུལ་ཕལ་ཆེ་བ་ནི་ས་མ་འབྲོག་
ཡིན། ཞིང་གྲོང་ཁུལ་དུ་གྲོང་དང་གྲོང་གསེབ་ཏུ་སྡོད་གནས་གྲོང་ཚོ་ཁག་དང༌
ཁྱིམ་དུད་སོ་སོར་སྡོད་ཁང་ཁང་པ་ཡིན་པ་རེད། དེ་ཡང་ཁང་པ་ཐོག་མར་
བྱུང་ཚུལ་ནི་མཁར་གྱི་དང་པོ་ཡུམ་བུ་བླ་སྒང་ཞེས་བཤད་སྲོལ་ཡོད་པ་དང་།
ཕྱོགས་མཚུངས་ཆོས་རྒྱལ་སྲོང་བཙན་སྐབས་སུ་མེད་ཐབས་མེད་པའི་བློན་པོ་



བཞི་ཞེས་པའི་ནང་ཚན་ཉང་གི་ཁྲི་བཟང་ཡང་སྟོན་གྱིས། མཛངས་པའི་ལས་
སུ་རི་ཁྱིམ་ཀླུང་དུ་ཕབ། །སྤོ་ཐོས་མཁར་དུ་བརྩིགས་ནས་གྲོང་ཁྱེར་བཅོས། །
འདི་ཡན་བོད་ཀྱི་ཁང་ཁྱིམ་རི་ལ་ཡོད། ། དེ་ཕྱིར་བོད་ཀྱི་མཛངས་མི་ལྔ་པ་་་
ཡིན། །ཞེས་དང༌། ཆོས་འབྱུང་མཁས་པའི་དགའ་སྟོན་ལས་གསལ་ཡོད་པ་
ལྟར་ཡུལ་འདིའི་གནའ་སྔ་མོར་རི་ཁྱིམ་གནའ་ཤུལ་མང་དག་ཡོད་པ་ཕྱིས་སུ་རིམ་
བཞིན་མཁར་གྲོང་ཁག་དམའ་སར་གནས་པ་ཞིག་ཡིན་བཟོ་འདུག གཞན་
ཡང་ཁང་པའི་གྲུབ་ཆ་ནི་རྡོ་དང༌། སྤོ་ཐོ། ལྕི་བ། ཤིང་། ས་ལས་གྲུབ་
པའི་གྱང་། སོ་ཕག་བཅས་ཡིན་པ་དང༌། རྡོ་ཁང་། སྤྲོ་ཁང་། ལྕི་ཁང་།
ཤིང་ཁང་། གྱང་དང་སོ་ཕག་ཁང་བཅས་བཟོ་སྲོལ་ཡོད་པ་རེད། དེ་དག་
གནའ་སྔ་མོ་དང་བསྡུར་བ་ཡིན་ན་འགྱུར་བ་ཆེན་པོ་བྱུང་ཡོད། ད་ལྟ་ཕལ་ཆེ་
བ་ཁང་པ་ཐོག་བརྩེགས་གཉིས་ཐོག་དང་། ཡང་ཁ་ཤས་གསུམ་ཐོག་དང་ཁ་
ཤས་ཐོག་གཅིག་པ་ཡིན། དེ་ཡང་ཐོག་མར་གནའ་སྔ་མོར་ད་ལྟའི་གྲོང་ཚོའི་
མལ་དུ་དུད་རེ་ཙམ་གནས་ཡོད་པ་སྐབས་དེ་དུས་སྡོད་ཁང་ལ་མཁར་རྫོང་ཞེས་
ཟེར་སྲོལ་ཡོད། མཁར་རྫོང་ཞེས་པ་ནི་ཉེ་འདབས་སུ་ཡང་ས་ཞིང་དང་རྩྭ་ར་
བཅས་ཚང་མ་ཡོད་པ་ ལ་ཞེས་སོ། སྐབས་དེ་དུས་སྡོད་ཁང་དེའང་ཐོག་་་་
བརྩེགས་གསུམ་དང་ལྔ་བདུན་བཅས་ཡོད་ པ། བཟོ་དབྱིབས་གྲུ་བཞི་ལོག་
བཞི་དགྲ་ཁང་སོ་ལྟ་ཁང་གི་བཟོ་ལྟར་ཡོད་པ་ལ་ཐོག་བརྩེགས་ཚང་མ་ནང་སྐྱེས་
ལས་གཅིག་ཐོག་གཅིག་བརྩེགས་འཛེགས་དགོས་ཡོད་ པ་དང་། སྒེའུ་ཁུང་
དང་རྒྱ་ཁྲ་ལ་སོགས་ད་ལྟ་དང་འདྲ་པོ་མེད། རྩེ་ལས་ཐོག་ཁུང་ཞིག་ཡོད་པ་
དེར་སྐར་ཁུང་ཟེར། གཞན་ཡང་ཐོག་བརྩེགས་སྟེང་འོག་བར་གསུམ་ལ་ཁྱིམ་
ནང་གསལ་ཆ་དོད་ཕྱིར་གསལ་ཁུང་ཕྱག་རྒྱ་མ་ཞེས་པ་ཕྱོགས་ཁ་ཤས་ནས་གསལ་
བ་ཡོད་པ་དེ་ཡང་གྱང་ཁོག་ལས་མགོ་བོ་མི་ཐར་བའི་གསལ་ཁུང་ཟུར་གསུམ་
ཞིག་ཡོད་པ་དང༌། ཡང་ཁང་པའི་ཐོག་ངོས་གྲུ་བཞི་དང༌། ཁང་སྒོའི་ཡ་ཐོད་
39



དུ་རྡོ་དཀར་རྡོག་རྡོག་ཆེ་ཙམ་རེ་བསླངས་སྲོལ་ཡོད་པ་དང་ད་དུང་རྡོ་དཀར་ཁ་
ཤས་སྤུངས་ཐོག་སྲས་མཁར་དང་རྭ་མཁར་ཞེས་སེམས་ཅན་གྱི་རྭ་ཅོའི་དཔྲལ་
བར་མ་ཎི་དང་ཡིག་འབྲུ་བསྐོས་ནས་རྭ་མཁར་གཏོད་པ་དང་གྱང་ལྡེབས་ལ་རྡོ་
དཀར་ཁ་ཤས་ཕྲེང་བ་ལྟར་གྲལ་ལྟར་སྒྲིག་སྲོལ་ཡོད་པ་དེ་ནི་གདོད་མའི་དུས་
ནས་སྲོལ་དེ་མི་མགོའི་ཏོག་དང་དོ་ཤལ་གྱི་ཚུལ་དུ་ཡིན་ཞེས་བཤད་སྲོལ་འདུག་
ལ་དུས་ཕྱིས་ད་ལྟ་ཡང་སྡོད་ཁང་དང་སྒོ་ར་ལྷས་ར་བཅས་ཀྱི་གྲུ་ལ་རྡོ་དཀར་དང་
རྭ་ཅོ་ཡང་འཇོག་སྲོལ་ཡོད་པ་རེད། དེ་རྗེས་རིམ་བཞིན་སྤྱི་ཚོགས་འཕེལ་རྒྱས་
ཕྱིན་པའི་དབང་གིས་ས་ཁུལ་སོ་སོར་ཁྱིམ་དུད་ཚོ་དང་ཚོ་བྱས་ནས་གྲོང་ཚོ་རེ་
ཆགས་ཡོད་པ་དེ་རྣམས་སྔོན་མ་དང་མི་འདྲ་བའི་སྡོད་ཁང་རྒྱ་ཆེར་སོང་བ་དང་
ཁྱིམ་དུད་སོ་སོས་འབྱོར་པ་ཆེ་འབྲིང་ཆུང་གསུམ་ལ་གཞིགས་ཏེ་སྡོད་ཁང་དང་
འོག་ཁང་སོ་སོའི་ནང་དུ་བ་ར་དང་གཟན་ཆས་སོགས་བཅུག་པ་དང༌། སྟེང་
ཐོག་ལ་ཐབ་ཚང་དང༌། མཛོད་ཁང༌། སྒོ་སྒྲིག མཆོད་ཁང་། ཁེབས་
ཐོག ཆབ་ཁང༌ (གསང་སྤྱོད་）སོགས་ཡོད་པ་མ་ཚད་ད་དུང་ཁ་ ཤས་ཐོག་
བརྩེགས་གསུམ་ཐོག་ཅན་ཡང་ཡོད། དེ་མིན་སྦྲ་གུར་སོགས་ཆ་རྐྱེན་བཟང་པོ་
ཡོད་པ་རེད། གཞན་ཡང་སྔ་མོར་ དགོན་པ་དང་བླ་བྲང་ལྷ་ཁང་བཅས་མ་
གཏོགས་ཚོན་རྩི་བཏང་སྲོལ་མེད་ཀྱང༌། ད་ལྟ་རིམ་བཞིན་འགྱུར་ལྡོག་ཏུ་འགྲོ་
བཞིན་ཡོད་པ་དང་། དེ་བཞིན་སྡོད་ཁང་ནི་ཐོག་མར་ས་དཔྱད་དེ་རྨང་རྡོ་
རྩེག་པ་དང་གྱོང་ས་འདུལ་ཏེ་གྱང་བརྡུངས་ནས་སྡོད་ཁང་བསྐྲུན་པ་དང་དེ་ནས་
ཀ་ བ་ དང༌། གདུང་ འདེགས། གཞུ་ སྐྱོར། གདུང་ མ། ལྕམ་ ཤིང༌།
བཤགས་ ཤིང༌། བཤགས་ རྡོ། ནག་ འདམ། ཐོག་ ས། འདམ་ ཞལ།
སྒོ་དང༌། སྒེའུ་ཁུང་། རྒྱ་ཁྲ། ཤིང་སྐས། རྡོ་སྐས། སྒྲོམ་སྐས། སྐས་
སྒམ་སོགས་ཆ་ཚང་བཟོས་ནས་སྡོད་ཁང་གྲུབ་ཀྱི་ཡོད། །
འབྲོག་ཁུལ་གྱི་སྡོད་གནས་སྐོར། སྤྱིར་འབྲོག་སྡོད་རྣམས་ལ་དབྱར་་་་
A0



དགུན་སྟོན་དཔྱིད་ཀྱི་དུས་ཚིགས་སོ་སོར་མཚེར་ས་སྡོད་མལ་ཁག་རང་རང་སོ་
སོར་ཡོད། འབྲོག་ཁུལ་དུ་གནའ་སྔ་མོར་སྡོད་གནས་ཁང་པ་ཞེས་མེད་པ་རེད།
སྐབས་དེ་དུས་ཁྱིམ་དུད་ཀྱི་འབྱོར་བ་ལ་དཔག་པའི་སྦྲ་གུར་ཆེ་ཆུང་ལྟར་ཡོད།
གཞན་ ཡང་ འབྲོག་ ཁུལ་ དུ་ དགོན་ སྡེ་ ཁ་ ཤས་ མ་ གཏོགས་ སྡོད་ ཁང་ མེད།
འབྲོག་པའི་སྦྲ་ཞེས་པ་ཕལ་ཆེ་བ་ནི་ནོར་རྩིད་ལས་བཏགས་པའི་རེ་ལྡེ་སྤུས་དག་
ལས་གྲུབ་ཅིང༌། སྔོན་རབས་ཀྱི་བཤད་སྲོལ་ལ། སྦྲ་ཆེ་བ་འགའ་ཤས་ཀྱི་ནང་
དུ་ཀ་བ་བཅུ་གཉིས་དང་བཅུ་དྲུག་ཙམ་ཡོད་སྐད་དང་། དེ་ཡང་སྦྲ་ཆེ་ཤོས་ལ་
ལེན་བཞི་ཡོད་སྲོལ་འདུག དེང་སྐབས་དེ་ལྟ་བུ་མེད་པར་སྤྱིར་བཏང་ན་སྦྲ་
ཆེན་ལེན་གསུམ་དང་སྦྲ་འབྲིང་ལེན་གཉིས། དེ་འོག་སྦྲ་ལེན་གཅིག་བྱས་པ་
ཡོད་ཚུལ་འདུག གཞན་ ཡང་ སྦྲ་ཆུང་ ཁ་ ཤས་ ལ་ ནག་ ཚང་ དང་ ལུག་ སྦྲ།
ནག་ཆུ་(གཡབ་རྒུ་) སོགས་ཟེར་སྲོལ་ཡོད། དེ་དག་ནི་འབྲོག་པ་རང་ཉིད་ཀྱི་
ལག་ཤེས་ལ་བརྟེན་ནས་འཁེལ་འཐག་བྱས་པའི་རྩིད་རས་ནག་པོ་ལས་བཟོས་པ་
ཞིག་རེད། སྦྲ་ནི་ཆར་རླུང་འགོག་ནུས་ལྡན་པའི་འཁྱེར་བདེ་བ་དང་། ཕྱི་ཡི་
ཉི་མ་དང་ནང་གི་མེ་ཡི་ཚ་ཚད་བཟོད་ཐུབ་པའི་ཁྱད་ཆོས་ལྡན་ཡོད། གུར་ལ་
རས་གུར་དང་འཕྱིང་གུར་དུ་དབྱེ་ཀྱང་རས་གུར་ལས་འཕྱིང་གུར་ཡོད་པ་མི་
འདུག གུར་གྱི་རྣམ་ གྲངས་ ལ་ དབུ་ གུར། གུར་ མོ་ ཆེ། ཚོགས་ གུར།
བཞུགས་གུར། དམག་གུར། ཐབ་གུར། སོག་གུར། སྡོད་གུར་བཅས་
དང་ཡང་མི་གཅིག་ཙམ་སྡོད་ས་ཅོག་བུ་ཞེས་པ་སོགས་ཡོད། གཞན་ཡང་གུར་
ཀརོ། ་ གུར་ཐག གུར་ཁེབས། མཐའ་ཕུར་བཅས་ཚང་མ་ཡོད་དགོས།
དེ་མིན་གུར་ལ་མཛེས་རྩལ་གྱི་རི་མོ་བཀོད་སྲོལ་ཡོད་ཀྱང་སྤྱིར་བཏང་སྡོད་གུར་
དང་། ཐབ་གུར། དམག་གུར། སོག་གུར་བཅས་ལ་རི་མོ་བཀོད་སྲོལ་
མེད། བླ་མའི་དབུ་གུར་ལ་ཆོས་འཁོར་དང་ནོར་བུ་ལ་སོགས་རི་མོ་བཀོད་པ་
དང༌། དགོན་པའི་ཚོགས་གུར་དང་གུར་མོ་ཆེ་སོགས་ལ་སེང་སྟོད་ལ་ཟི་སྤར་
41



དང་ནོར་བུ། རྒྱ་ལྕགས་བབས་བླའི་རི་མོ་བཀོད་སྲོལ་ཡོད། དཔོན་གྱི་
བཞུགས་གུར་པ་ཏྲ་བབས་བླའི་རི་མོ་སོགས་བཀོད་སྲོལ་འདུག གུར་ནི་སྦྲ་
ལས་ཁྱེར་སྟབས་བདེ་ཞིང་མཛེས་པ་ཡོད། ཡང་ཀླད་ནག་པོ་དང་མཐའ་ལ་
རས་དཀར་པོ་བརྒྱབ་པ་དེར་དཀར་རིས་མགོ་ནག་ཞེས་སྲོལ་ཡོད། སྤྱིར་་་
འབྲོག་དུད་སོ་སོར་དུས་ཚིགས་ལ་བསྟུན་ཏེ། དབྱར་ས་དགུན་མལ་ སྡོད་་་་
གནས་ཀྱི་འཚེར་ས་ནི། འཚེར་མའི་མདུན་དང་གཡས་གཡོན་གང་རུང་ནས་
ཆུ་ཕྲན་སིལ་མ་དྭངས་གཙང་ལྷུང་ལྷུང་དུ་འབབ་པ་དང་ཚུལ་མཐུན་སྦྲ་སྒོ་ཤར་
གཏད་ཞེས་པ་ལྟར་སྦྲ་གུར་ཁང་ཁྱིམ་མཐའ་དག་ ཤར་སྒོར་ གཏད་སྲོལ་ཡོད།
དེ་ལྟར་ཁྱིམ་ཀྱི་ཕུག་ནས་སྒོར་ཁ་གཏད་པའི་གཡས་ཕྱོགས་སུ་མོ་ཁྱིམ་ཞེས་རྒྱུན་
སྤྱོད་ཀྱི་སྣོད་ཆས་དང༌། དཀར་ཆས། ཟས་རིགས། བུད་ རྫས་རིགས་་
འཇོག་པ་དང༌། གཡོན་ཕྱོགས་ སུ་ ཕོ་ཁྱིམ་ཞེས་དེར་འབོལ་གདན་ སོགས་་་
གདན་ཆ་ཡག་ཙམ་སྒྲིག་བཀོད་ཡོད་ཁར་ཁྱིམ་བདག་གཙོ་བྱས་པའི་སྐུ་མགྲོན་
དང་གྲོགས་པོ་སོགས་རྒན་གཞོན་ལྟར་སྡོད་སྲོལ་ཡོད་ལ་ཡང་ཆོས་ཕྱོགས་སོགས་
སྐུ་རིམ་གང་དགོས་ཀྱང་ཕོ་ཁྱིམ་ཕུག་ཏུ་བཞུགས་སྲོལ་ཡོད། དེ་མིན་ཤ་དང་
དམར་ལས་རིགས་ལས་ཀ་གང་དགོས་ཕོ་ཁྱིམ་དུ་བྱེད་སྲོལ་ཡོད་པ་དང༌། ད་
དུང་ཁྱིམ་སྨད་དུ་ རང་འཐག་བྱེད་མཆིག་གི་ཁྲི་བརྩེགས་ཏེ་དེའི་ཐོག་རྩམ་པ་
འཐག་སྲོལ་ཡོད་པ་རེད། ཁྱིམ་ཕུག་ན་མར་དང་ཕྱུར་བ་འབྲུ་རིགས་བཅས་
སྣོད་སྒྲོའི་ནང་བླུགས་ཏེ་གྲལ་བསྟར་འགྲིག་པོ་གྲུ་བཞི་བརྩེགས་ཏེ་དྲུག་སྡེབ་་
གཅིག་དང་གཉིས་གསུམ་བཞི་ལྔ་བཅས་འབྲོག་དུད་ཕྱུག་འབྲིང་ལྟར་བརྩེགས་
པའི་ཐོག་ཏུ་དོ་ཁེབས་བཀབ་པའི་སྟེང་དུ་ཆོས་དཔེ་དང་། ལྷ་སྐུ། མར་མེ།
ཡོན་ཆབ། གཡང་ཁུག མདའ་དར། ཕྲེང་བ། ལག་སྐོར་བཅས་་་་་
འཇོག་སྲོལ་ཡོད་པ་དང་ཁྱིམ་ཕུག་གི་སྦྲ་ཀར་ངོས་སུ་གོ་མཚོན་རིགས་འགེལ་སྲོལ་
ཡོད་པ་རེད། །
42



དར་ལྕོག་སྒྲོན་སྲོལ་ནི། དར་ལྕོག་ནི་སྦྲའི་ལྟག་དང་ཁང་ཁྱིམ་སྡོད་ཁང་
གང་ཡོད་ཀྱི་རྩེར་སྒྲོན་སྲོལ་ཡོད་པ་རེད། དེ་ཡང་མཁས་དབང་དགེ་འདུན་
ཆོས་འཕེལ་གྱི་གསུང་ལས། ཁྱིམ་ཚང་རེ་རེ་བཞིན་གྱི་སྒོ་སྟེང་དུ་དར་མདུང་རེ་
སློང་བ་འདི་ཡང་བོད་ཀྱི་ཐུན་མོང་མ་ཡིན་པའི་སྲོལ་རྒྱུན་ལྟ་བུ་ཡིན་ཏེ། དེ་
ཡང་ཐོག་མར་དམག་གི་རྟགས་སུ་མངོན་ལ་རྗེས་སོར་ཆོས་ཀྱི་ལས་སུ་སོང་ཞེས་
གསལ་པོར་འཁོད་ཡོད། དེ་ལྟར་ཕྱིས་སུ་རླུང་རྟ་བསྐྱེད་ཕྱིར་མཚོན་གྱི་ཡོད་
རུང༌། དེའི་སྔོན་དུ་བོད་རིགས་མི་དམངས་ནི་ལས་ལ་བརྩོན་ཞིང་དཔའ་ངར་
ལྡན་པའི་མཚོན་རྟགས་སུ་མི་ཁྱིམ་རེ་རེའི་སྒོ་ལ་དམག་དར་རེ་བསླངས་ཏེ་ཁྱིམ་
ཚང་དེའི་ནང་དུ་བུ་རེ་དམག་མི་ཡོད་རྟགས་མཚོན་གྱི་ཡོད་པ་རེད། དེ་ལྟར་
ཕྱིས་སུ་འབྲོག་དུད་ཁྱིམ་ཚང་དེའི་ནང་དུ་མིའི་ཁམས་དང་མཐུན་པའི་དར་ལྕོག་
འཐེན་སྲོལ་ཡོད་པ་རེད།
འབྲོག་ཁུལ་དུས་བཞིའི་མཚེར་ས་ནི་འབྲོག་དུད་རྣམས་ལ་དབྱར་དགུན་
སྟོན་དཔྱིད་ཀྱི་དུས་ཚིགས་སོ་ སོའི་ མཚེར་ མལ་ ཡོད་པར་ཟེར། དཔེར་ན་་་
དབྱར་དུས་སུ་འབྲོག་དུད་རུ་འཁོར་མང་ཉུང་སྣ་ཚོགས་རུ་ཤོག་སོ་སོ་བྱས་ཏེ་
རིའི་སྒང་དང་། སྤང་ཐང་རྣམས་སུ་སྤོ་སྡོད་བྱེད་པ་དང་། སྤྱིར་བཏང་ཡུལ་
ཁག་སོ་སོའི་ཁོངས་གཏོགས་ཀྱི་ས་མཚམས་མཐོ་སྒང་དུ་ཡོད་པ་རེད། སྟོན་
དུས་ནི་སྔར་མིའི་ཁ་དཔེ་ལ་སྟོན་ཞོ་གད་པ་མས་བུ་ལ་བླུད་མི་བྲ་ཞེས་སུ་གྲགས་པ་
དེ་བཞིན་སྟོན་འོ་ཕྱེད་མར་ཕྱེད་ཞེས་པ་མར་ཕྱུར་གསོག་འཇོག་བྱེད་པའི་དུས་
ཚིགས་ཁྱད་པར་ཅན་ཞིག་ཡིན་པས་ས་བབ་ཀྱང་དབྱར་ས་ལས་ཅུང་དམའ་ཞིང་
ཕྱུགས་རིགས་རྣམས་རྩྭ་ཟ་ཡག་པ་བཟའ་ཐག་ཐུང་བའི་གནས་སུ་སྡོད་ཀྱི་ཡོད་པ་
རེད། དགུན་དུས་ནི་མི་ཚང་ཕལ་ཆེར་དགུན་ས་མཚེར་མལ་རེ་ཡོད། ས་
བབ་ནི་རིའི་འདབས་སམ་ལུང་པའི་ཉི་ཁུག་ས་ཁད་དམའ་སར་ཁ་བ་དང་བུ་
ཡུག་གྲང་རླུང་ཆུང་བའི་གནས་སུ་རྡོ་དང་སྤོ་ཏོ་ལྕི་བ་སོགས་བརྩེགས་ནས་ཁ་



རླུང་བུ་ཡུག་ གི་ གནོད་ པ་དང་གཅན་གཟན་གྱི་འཚེ་བ་འགོག་ཆེད་ལྷས་ར་་་
བརྩེགས་ཏེ་སྡོད་ཀྱི་ཡོད་པ་རེད། དཔྱིད་དུས་ནི་སྒོ་ཕྱུགས་རྣམས་ཤ་ཤེད་ཞན་
པས་བཟས་ཐག་རིང་པོ་འགྲོ་མི་ནུས་པ་དང༌། འཁྱགས་ཤི་དང་མུག་ཤིར་ཤོར་
ཉེན་ཡོད་པས་དཔྱིད་མཚེར་ནི་(སོས་འཚེར་)དགུན་འཚེར་དང་ཤིན་ཏུ་ཁད་
ཉེ་བའི་ས་ཆར་དགུན་དུས་གངས་འོག་ཏུ་ཚུད་པའི་རྩྭ་ཁ་རིམ་གྱིས་གངས་ཁར་
ཐོན་པའི་ས་ལ་གནས་སྤོ་བྱས་ཏེ་སྡོད་ཀྱི་ཡོད་པ་རེད། །
གཞན་ཡང་ས་མ་འབྲོག་གི་སྡེ་ཤོག་ཕལ་ཆེ་བ་ནི་ས་བབ་དམའ་སར་ཞིང་
ཁ་དང༌། མཐོ་སར་འབྲོག་པ་ཡིན་ཞིང་། སྡེ་ཤོག་ཁ་ཤས་འབྲོག་ལས་གཙོ་བོ་
ཡིན་པས་འཚོ་རྟེན་གཙོ་བོ་འབྲོག་ལས་ཐོན་རྫས་ཡིན་པ་དང་ཡང་སྡེ་ཤོག་འགའ་
ཞིག་ཞིང་ལས་གཙོ་བོ་ཡིན་པས་འཚོ་རྟེན་ཞིང་ལས་ཐོན་རྫས་ཡིན་པ་རེད། དེ་
བཞིན་འབྲི་རུའི་ས་ཆ་གང་ལ་འབྲོག་ལས་འཚམས་པ་དང༌། གང་ལ་ཞིང་ལས་
འཚམས་པའི་ཐད་རོབ་ཙམ་ཞིག་ཞུ་ན། དེ་ཡང་དེ་སྔའི་འགོམ་ཚོ་ཤོག་དང་ཁྲ་
རིང་ཚོ་ཤོག་གིས་གཙོ་བོ་བྱས་པའི་ནང་ནས་ཁག་གཅིག་ད་ལྟ་ ཤག་ཆུ་ ཤང་་
ཁོངས་ཏེ། སྲིབ་ཁྲ་དང་ཉང་ཁུ་གཞུང་བརྒྱུད་སྒོ་ཆེ་བཅས་འབྲོག་ཁུལ་ཡིན་པ་
དེར་འབྲོག་ལས་ཐོན་སྐྱེད་འཚམས་པོ་ཡོད། དེ་སྔའི་སྟག་ཕྲུག་ཚོ་ཤོག་དང་
འབྲི་རུའི་ཚོ་ཤོག་གིས་གཙོ་བོ་བྱས་པའི་ནང་ནས་ཁག་གཅིག་ད་ལྟ་འབྲི་ལུང་
ཤང་ཁོངས་ཏེ། འབྲི་ལུང་དང་། ན་གཡང་། མཚོ་ཕུ་བཅས་འབྲོག་ཁུལ་
ཡིན་པ་འབྲོག་ལས་ཐོན་སྐྱེད་དང་འཚམས་པོ་ཡོད། དེ་སྔའི་འབྲི་རུའི་ཚོ་ཤོག་
དང་སྟག་ཕྲུག་ཚོ་ཤོག་གིས་གཙོ་བོ་བྱས་པའི་ནང་ནས་ཁག་གཅིག་ད་ལྟ་རྩ་ལ་
ཤང་ཁོངས་ཏེ། རྩ་ལ་དང་ ཤར་ལྔ་བཅས་འབྲོག་ཁུལ་ཡིན་པས་འབྲོག་ལས་
ཐོན་སྐྱེད་འཚམས་པོ་ཡོད། དེ་སྔའི་འགོམ་ཚོ་ཤོག་དང་ཁྲ་རིང་ཚོ་ཤོག་གཙོ་བོ་
བྱས་པའི་ནང་ནས་ཁག་གཅིག་ད་ལྟ་ཆགས་རྩེ་ཤང་ཁོངས་ཏེ། ནག་ནང་དང་
ཆུ་བྲོང་མན་ཐང་བཅས་འབྲོག་ཁུལ་ཡིན་པས་འབྲོག་ལས་ཐོན་སྐྱེད་ཚམས་པོ་
44



ཡོད། དེ་སྔའི་རཀྱི་ཚོ་ཤོག་དང་འགོམ་ཚོ་ཤོག་གིས་གཙོ་བོ་བྱས་པའི་ནང་ནས་
ཁག་གཅིག་ད་ལྟ་ཟླ་ཐང་ཤང་ཁོངས་ཏེ་ཟླ་ཐང་དང༌། སེང་ཐང༌། གཡང་
ཐང་། སུམ་མདོ་བཅས་འབྲོག་ཁུལ་ཡིན་པས་འབྲོག་ལས་ཐོན་སྐྱེད་འཚམས་
པོ་ཡོད། དེ་སྔའི་རཀྱི་ཚོ་ཤོག་དང་ཁྲ་རིང་ཚོ་ཤོག་འགོམ་ཚོ་ཤོག་བཅས་ཀྱིས་
གཙོ་བོ་བྱས་པའི་ནང་ནས་ཁག་གཅིག་ད་ལྟ་ཚྭ་ཆུ་ཤང་ཁོངས་ཏེ་ཚྭ་ཆུ་དང་སྒམ་
ཐང་རྒྱུད་ཞིང་ལས་འཚམས་པོ་དང་། གདོང་ལ་བརྒྱུད་འབྲོག་ཁུལ་ཡིན་པས་
འབྲོག་ལས་ཐོན་སྐྱེད་འཚམས་པོ་ཡོད། དེ་སྔའི་འགོམ་ཚོ་ཤོག་དང་ཁྲ་རིང་ཚོ་
ཤོག་གིས་གཙོ་བོ་བྱས་པའི་ནང་ནས་ཁག་གཅིག་ད་ལྟ་རླན་ཆུ་ ཤང་ཁོངས་ཏེ།
རླན་ཆུ་ཉིན་སྲིབ་རྒྱུད་དང་ར་རུ་བཅས་ཞིང་ལས་འཚམས་པོ་དང་ཀ་རོང་དང༌།
ཡི་ར་བཅས་འབྲོག་ལས་ཐོན་སྐྱེད་འཚམས་པོ་ཡོད། དེ་སྔའི་འབྲི་རུའི་ཚོ་ཤོག་
དང་ཁྲ་རིང་ཚོ་ཤོག་ཀྱིས་གཙོ་བོ་བྱས་པའི་ནང་ནས་ཁག་གཅིག་ད་ལྟ་འབྲི་རུ་
ཤང་ཁོངས་ཏེ། འབྲི་རུ་ཤང་། ནུབ་གཙང་རྒྱུད། མོ་བ་རྨོན་ཆེན་སོགས་
ཞིང་ཁུལ་ཡིན་པས་ཞིང་ལས་ཐོན་སྐྱེད་འཚམས་པོ་ཡོད་པ་དང༌། བྱེ་མ་ནང་
དང་། སྦྲུལ་ནང༌། སྙི་ནང་བཅས་ཀྱི་སྟོད་རྒྱུད་འབྲོག་ཁུལ་ཡིན་པས་འབྲོག་
ལས་ཐོན་སྐྱེད་འཚམས་པོ་ཡོད། དེ་སྔའི་བོམ་ཕན་ཚོ་ཤོག་དང༌། སྟག་ཕྲུག་
ཚོ་ ཤོག་ གིས་ གཙོ་ བོ་ བྱས་ པའི་ ཁག་ གཅིག་ ད་ ལྟ་ གཤམ་ ཆུ་ ཤང་ ཁོངས་ ཏེ།
གཤམ་ཆུ་། ཡར་གདོང༌། ཆུ་བྱང་། ཉིན་ལུང་རྒྱུད་ཞིང་ལས་ཐོན་སྐྱེད་
གཙོ་བོ་ཡིན་པ་དང་། བར་བསྡམས་དང༌། བསྡོམས་ཚ། ཨུ་ཁོག ལྕམ་
གཞུང་། གུར་གཞུང༌། སྡོང་སྦྱོང་། འབྲོག་ལུང་། མགོན་ཁོག་བཅས་
འབྲོག་ཁུལ་ཡིན་པས་འབྲོག་ལས་ཐོན་སྐྱེད་འཚམས་པོ་ཡོད། དེ་སྔའི་སེན་ཚ་
ཚོ་ཤོག་དང༌། བུ་རྫུམ་ཚོ་ཤོག པད་དཀར་ཚོ་ཤོག་བཅས་ཀྱིས་གཙོ་བོ་བྱས་
པའི་ཁག་གཅིག་ད་ལྟ་གཡང་ཤོད་ཤང་ཁོངས་ཏེ་གཡང་ཤོད་དང༌། སེན་ཚ།
བུ་རྫུམ། ཡ་གོང་སྟོད་རྒྱུད། ཨུ་ཁོག སྲུ་གཞུང༌། གཟི་མེར། ཆིབ་
45



གཞུང་། དེ་ལུང་བཅས་འབྲོག་ཁུལ་ཡིན་པས་འབྲོག་ལས་ཐོན་སྐྱེད་འཚམས་
པོ་ཡོད་ལ་དམའ་སར་ཞིང་ལས་ཐོན་སྐྱེད་ཡང་ཡོད། དེ་སྔའི་རྒྱལ་ཤོད་པད་
དཀར་དང་ན་རོག་ཚོ་ཤོག་བཅས་ཀྱིས་གཙོ་བོ་བྱས་པའི་ཁག་གཅིག་ད་ལྟ་པད་
དཀར་ཤང་ཁོངས་ཏེ། པད་དཀར་དང༌། གདོང༌། བདེ་སྐྱིད། ཡ་ང་།
རྡ་ཁྱིམ། ཡ་ཁོག གླས་བཅས་དེ་དག་གི་སྟོད་རྒྱུད་དང༌། ན་རོག་བཀྲ་
ཤིས་ལུང༌། དཔལ་ནང༌། ཀབ་ནང་། ཐབ་ནང༌། སིས་ཕུ་བཅས་ལ་
འབྲོག་ཁུལ་ཡིན་པས་འབྲོག་ལས་ ཐོན་སྐྱེད་འཚམས་པོ་དང་། དམའ་སར་
ཞིང་ཁུལ་ཡིན་པས་ཞིང་ལས་ཐོན་སྐྱེད་འཚམས་པོ་ཡོད་པ་བཅས་སོ།།
འབྲོག་ཞིང་ཁུལ་གྱི་འཚོ་བ།
དེ་ཡང་རང་ཁུལ་གྱི་འབྲོག་ཞིང་ཁུལ་འཚོ་བ་བྱུང་ཚུལ་ནི། སྤྱིར་ལོངས་
སུ་སྤྱོད་པའི་བཟའ་འཐུང་རིགས་མཐའ་དག་ཐོག་མར་སྲིད་པ་ཆགས་པ་ནས་
བཟུང༌། དང་པོ་སྐོམ་པ་སེལ་བའི་ཆུ་བྱུང་ལ་དེ་རྗེས་ལྟོགས་པ་འགྲང་བྱེད་
ཟས་བྱུང་ཞིང༌། གཟུགས་ཀྱི་ཕུང་པོར་གྲུབ་པའི་སྲོག་ལྡན་སྐྱེ་འགྲོ་ ཕྲ་ རག་
ཐམས་ཅད་བཟའ་བཏུང་ལ་མ་བརྟེན་པར་མཚོ་ ཐབས་ཅི་ལ་མཆིས། སྲོག་
ལྡན་ཆེ་ཕྲ་ཆུང་གསུམ་ ཕལ་ཆེ་བ་ལུས་སྲོག་ཕངས་མེད་ཀྱིས་ལྟོ་ གྲོད་དོན་དུ་་
གཉེར་མཁན་ཡིན་མོད། དེའི་ནང་ཚན་མི་ཞེས་པ་ནི་སྲོག་ཆགས་ཐམས་ཅད་
ནང་ལས་ཁྱད་པར་འཕགས་པའི་རིགས་གཞན་དང་གཏན་ནས་མི་འདྲ་ཞིང་།
དེ་ ཡང་ མིའི་ བློ་ གྲོས་ དང་། ཐབས་ ལ་ མཁས་ པ། བྱ་ བ་ སྒྲུབ་ ཤེས་ པ།
ལེགས་ཉེས་བླང་དོར་ཤེས་པ། མིའི་རིགས་དང་ཡུལ་གྲུ་རང་རང་གི་ཁྱད་ཆོས་
དང་འཚམས་པ། ཟས་སྐོམ་རིགས་ཀྱི་ཚ་གྲང་དང་ཕན་གནོད་དབྱེ་བ་ཕྱེ་ཐུབ་
པ། དེ་ལྟར་བོད་ལུགས་གསོ་རིག་རྒྱུད་བཞི་ལས། ཟས་སྐོམ་ལེགས་དཔྱད་
46



ལུས་དང་སྲོག་འཚོ་ཞིང་། ། དམན་ལྷག་ལོག་གྱུར་ནད་བསྐྱེད་འཕྲལ་སྲོག་
འཇོམས། །དེ་ཕྱིར་ཟས་སྐོམ་སྦྱོར་བ་མཁས་པ་གཅེས། །ཞེས་པའི་ཐོག་ནས་
གསལ་པོར་བཏོན་པ་ཞིག་ཀྱང་རེད། མིའི་ཟས་སྐོམ་སྤྱོད་ཚུལ་ལའང་གྲོད་པ་
འགྲང༌ ཐབས་ དང་། ལྟོགས་སྐོམ་ སེལ་ ཙམ་ ཁོ་ ནའི་ ཆེད་ དུ་ མ་ ཡིན་ པར། །
ཟས་སྐོམ་གྱིས་ནུས་སྟོབས་བསྐྱེད་དེ་ལུས་ཀྱི་འཚར་ལོངས་དང༌། གཟུགས་
པོའི་བདེ་ཐང་། བཅུད་ལེན་ཚེ་འཕེལ། རྒས་སྲ་གཞོན་དོད། ན་བ་གསོ་
ནུས། ལྟོགས་ན་ཟས་དང་སྐོམ་ན་ཆུ་ཞེས་དཔེ་ལྟར་དགེ་མཚན་ཡོན་ཏན་དུ་མ་
ལྡན་ཡོད་པ་ཞིག་ཀྱང་རེད། དེ་དག་ཀྱང་འགྲོ་བ་མིའི་རིགས་མཐའ་དག་ཟས་
སྐོམ་ལ་མ་བརྟེན་པར་འཚོ་ཐབས་གཞན་མ་མཆིས་སྟབས་དེ་ལྟར་ཚིག་ཉོག་་
བཤད་པ་དགོས་པ་ཅི་ལ་ཡོད།
རང་རེའི་ས་ཁུལ་དེའི་ཟས་རིགས་ངོས་ནས་བཤད་ན། དེ་ཡང་སྔ་
རབས་ཀྱི་བཤད་སྲོལ་ལ་ཟས་གྲོ་ནས་སྲན་གསུམ། བཅུད་ཤ་མར་ཕྱུར་གསུམ།
སྐོམ་ཇ་ཆང་འོ་གསུམ། ཞེས་ངག་རྒྱུན་བཤད་སྲོལ་ཡོད་པ་དེ་ནི་ཟས་ཀྱི་དྭངས་
མ་ཡག་ཤོས་ཡིན་པ་ལས་དེ་མིན་ཟས་རིགས་མེད་པ་ཞིག་ག་ལ་ཡིན། སྤྱིར་
བཏང་བཤད་ན་ཟས་ལ་རྒྱུན་ཟས་དང༌། མགྲོན་ཟས། སྟོན་ཟས་བཅས་
རིགས་རྣམ་པ་གསུམ་དུ་དབྱེ་ཆོག
དེ་ཡང་རྒྱུན་ཟས་ནི། ཞོགས་པར་ཞོ་དང༌། རྩམ་པ། སྐྱོ་མ། དོ་
ཏ། སྤགས་སྐྱོ། ཇ་བཅས་དང་། ཉིན་དགུང་སྤགས་དང་ ཤ་རྡོག་དང་།
ཡང་ན་ཤ་སྐམ་དང་འཁྱག་ཤ་བཅས་བཟའ་བ་དང་། དགོང་ཟིས་སྤྱིར་བཏང་
ཐུག་པའི་རིགས་སྣ་ཚོགས་བཀོལ་ཏེ་བཏུང་གི་ཡོད་པ་རེད། མགྲོན་ཟས་ཞེས་
པ་ནི་བླ་མ་དང་། གྲྭ་པ། མི་གྲགས། ཡང་ན་གྲོགས་པོ་དང་གཉེན་ཉེ་ཤག་
པོ་སོགས་ཀྱི་མགྲོན་པོར་གལ་ཆེ་ཆུང་ལ་གཞིགས་ཏེ་ཁྱིམ་བདག་འཁོས་འབྱོར་ཆེ་
ཆུང་ དང༌ བསྟུན་ ནས་ རྒྱུན་ ཟས་ ལས་ ཟབ་ ཙམ་ གཏོང་ སྲོལ་ ཡོད་ པ་ རེད།
47 །



དཔེར་ན་ཞོགས་པར་རྩམ་ཕྱུར་མར་ཐུད་བསྲེས་པ་དང་ཞོ་གྲོ་ཇ་སྲུབ་མ་བཅས་
དང༌། ཉིན་དགུང་འབྲས་སིལ་མར་ཁུ་དང་། ཤ་འབྲོས། ཤ་མོག་མོག
ཇ་སྲུབ་མ། དགོང་མོ་ཐུག་པ་སྐྱུར་ཐུག་གམ་ཤ་ཐུག རྗེན་ཐུག ཉུང་ཐུག་
བཅས་གཏོང་གི་ཡོད་པ་རེད། སྟོན་ཟས་ནི་དུས་སྟོན་ཆེ་ཤོས་ལོ་གསར་དང་
གཉེན་ སྟོན་ དབྱར་ སྐྱིད་ ལ་ སོགས་ པའི་ སྟོན་ མོའི་ སྐབས་ དང༌ བསྟུན་ ཏེ།
བཟའ་བཏུང་རྒྱས་བསྡུས་ཅི་རིགས་བྱེད་སྲོལ་ཡོད་པར་ཟེར།
བཟའ་བཏུང་རིགས་འདྲ་མིན་སྣ་ཚོགས་དང་རོ་བཅུད་བྲོ་བཟང་ལྡན་
པའི་བཟའ་བཏུང་རིགས་ངོ་སྤྲོད་ཅུང་ཙམ་ངོ་སྤྲོད་ཞུས་ན། སྤྱིར་བཏང་ཟས་
ཀྱི་རིགས་ལ་བཙོས་པ་དང༌། རྗེན་པ། བརྐོས་པ། བསྲེགས་པ། བཀོལ་
བ། བརྫིས་པ་སོགས་སྤྱོད་ཐབས་མང་པོ་ཡོད་པ་རེད། དཔེར་ན། སྣུམ་
སྦྱོར་རིགས་ནི་གྲོ་མ་མར་ཁུ། བག་ཚ་མར་ཁུ། འབྲས་སིལ་མར་ཁུ་སོགས་
དང༌། སྣུམ་བརྫིས་ཐུད་ཀྱི་རིགས་ནི་གྲོ་མ་ཐུད། གྲོ་ཐུད། སྐྱ་ཐུད། སྔོ་
ཐུད། མོན་ཐུད། རམ་ཐུད་བཅས་བཟོ་གྲུ་བཞི་དང་སྒོར་མོ་གང་རུང་དང༌།
མར་དང༌། ཕྱུར་བ། མངར་ཆ། བུ་རམ། ཏ་ སོ་མ་བཅས་ལྷན་དུ་་
བརྫིས་ ཏེ་ སྤུས་དག་བཟོ་བ་དང༌། ཁ་ ཐོག་ ལ་ མར་ གྱིས་ གཡུང་དྲུང་ དང༌།
དགའ་འཁྱིལ། ཤོག་ལ་ནོར་འབར། འཁོར་ལོ། མེ་ཏོག་ཁྲ་ཚོམ་སོགས་
་ བཀོད། ཐུད་དེ་ ཡང་ཉིས་བརྩེགས་དང་སུམ་བརྩེགས་ལེགས་པར་བཀོད་
ནས་རྟེན་འབྲེལ་ཆེ་བའི་ལུགས་སྲོལ་ཡོད།
དཀར་ཟས་ཀྱི་རིགས་ནི། འོ་མ། འོ་སྐམ། འོ་རློན། འོ་འཐག་
འོ་ཕྱུར། འོ་ཞོ། འོ་སྐྱོ། སྤྲི། ཞོ། ཞོ་ཤང་། ཞོ་ གྲོ། ཞོ་འབྲས།
ཞོ་ཡོས། བུར་ཞོ། དར་ཞོ། ད་ར། ཟོ་ཤེ། ཕྱུར་ཁུ། སྐྱ་ཕྱུར། སྔོ་
ཕྱུར། སྔོ་སེང་༌
། སྐྱ་ལིང་། ལ་ལ་སོགས་མང་ངོ༌།
དམར་ ཟས་ རིགས་ ནི། ནོར་ ཤ། ལུག་ ཤ། ར་ ཤ། བ་ ཤ།
48



འཁྱག་ ཤ། ཤ་སྐམ། ཤ་ སད། ཤ་རྙིང་། ཤ་ བཙོས། ཤ་ བསྲེགས།
ཤ་ བརྔོས། ཤ་ ཁུ། ཤ་འབྲས། ཤ་མོག ཁྲག་གཡོམ། ཚིལ་ མགོ།
ཚིལ་རྒྱུ། ཞག་སྐྱོ། རུས་ཐང་(རུས་ཁུ་) རྒྱུ་མ། རྒྱུ་དཀར། རྒྱུ་ནག །
མཆིན་ རྒྱུ། གྲོད་ པུ། གློ་ བ། དྲན་ པ། མགོ་ སུག མཚེར་ པ།
མཁལ་རྡོག་བཅས་སྤྱིར་སེམས་ཅན་ཕྱུགས་རིགས་དང་རི་དྭགས་གང་ཡིན་གྱི་ཀོ་
སྤགས་རྭ་བཙོ་གསུམ་མ་གཏོགས་བཟའ་རྒྱུ་ཡོད་པ་རེད།
འབྲུ་རིགས་ནི། ནས་རྩམ་དང་། གྲོ་རྩམ། སྲན་རྩམ། མོན་རྩམ།
རམ་ཙམ། ཟན་ཆང་། གྲོ་ལེབ། གྲོ་གཅུས། གྲོ་ཡོས། གྲོ་ སྤགས།
ཆང་སྤགས། མར་སྤགས། ཞོ་སྤགས། འོ་སྤགས། དར་སྤགས། གྲོ་
མའི་སྤགས། རམ་སྤགས། ནས་ཡོས། གྲོ་ཡོས། མར་ཡོས་བཅས་སོ། །
ཐུག་པའི་རིགས་ནི། རྩམ་ཐུག གྲོ་ཐུག འབྲས་ཐུག སྐྱུར་ཐུག
རྗེན་ཐུག བསུག་ཐུག བག་ཐུག འོ་ཐུག ལ་ཐུག ཉུང་ཐུག ཟུ་
ཐུག གྲོ་མའི་ཐུག་པ་བཅས་སོ། །
བཏུང་ཆའི་རིགས་ནི། ཇ་སྲུབ་མ། མར་ཇ། ཇ་ཐང་། འོ་ཆང་།
ནས་ཆང༌། གྲོ་ཆང་། འབྲས་ཆང་། འབྲུ་རིག་བཅས་སོ། །
རི་སྐྱེས་སྔོ་ཚལ་དང་ཤིང་འབྲས་སོགས་ནི། གོ་སྙོད། ཟྭ་ལོ། ལྡུམ་
དཀར། ལྕམ་པ། སྙི་ནག ཉི་དགའ། ལྕམ། དྲེས་རྡོག རུག་པ།
རི་སྒོག སེ་ཐོག འཛིན་བུ། ཚེར་ཐོག སྐྱེར་ཐོག ཨ་སིས་ད་སིས།
ཨ་སྐྱུར་ད་སྐྱུར། ཤ་མོང་། གསེར་ཤ། ལུག་ཤ། རྫ་ཕྲུག སྤྱང་ཀི་ལག་
ལྕམ་བཅས་རྣམ་གྲངས་དུ་མ་ཡོད་པ། གཞན་ཡང་ཚལ་རིགས་ནི། པད་
ཚལ། ལ་ཕུག ཉུང་མ། ཞོ་ཁོག སྲན་མ་བཅས་མང་པོ་ཡོད་པ་རེད།
དེ་ལྟར་ཟ་རིགས་དེ་རྣམས་རང་རེའི་འབྲོག་ཁུལ་དང་ཞིང་ཁུལ་དུ་རང་ཐོན་རང་
སྤྱོད་བྱ་རྒྱུ་ཡོད་པ་ཤ་སྟག་རེད། དེ་ཡང་སྤྱིར་ཡུལ་འབྲོག་སྟོད་སྨད་ཀྱི་འཚོ་
49



བར་ཁྱད་པར་ཆེ་ཙམ་མེད་ པར་ ཤ་ རིགས་དང༌། རྩམ་པ། ཞོ། འོ་མ།
ཐུག་པ་སོགས་སྟབས་བདེ་ཡིན། དཔེར་ན་དགུན་དཔྱིད་གཉིས་ལ་ཤ་རིགས་
དང་། རྩམ་པ། ཐུག་པ་སོགས་ཤས་ཆེ་བ་ཡོད། དབྱར་སྟོན་གཉིས་ལ་ཞོ་
དང༌། འོ་མ། ཕྱུར་ཁུ། ད་ར་སོགས་དཀར་ཟས་བཟའ་སྲོལ་ ཤས་ཆེ་བ་
ཡོད། ཇ་ནི་རྒྱུན་སྤྱོད་ཡིན་ཡང་སྤྱིར་བཏང་ཁྱིམ་དུད་འབྱོར་བ་ཡག་གྲས་དང་
ཁྱིམ་དེའི་བཟའ་དཔོན་དང་མི་རྒན་པ་ཁ་ ཤས་མ་གཏོགས་ཕལ་ཆེ་བ་ནི་ཇ་་
དཀར་ཞེས་ཆུ་ཁོལ་ནང་འོ་མ་བླུགས་པའི་འོ་ཇ་བཏུང་གི་ཡོད། སྤྱིར་བཏང་དུ་
འབྱོར་པ་ཞན་ཙམ་རྣམས་གྲོ་མ་དང་། རམ་པ། རི་དྭགས་ཤ་རིགས་སོགས་
བཟའ་བ་དང་། དེ་བས་འཚོ་བ་ཞེན་པ་ཁག་གཅིག་འཕྱི་བའི་ཤ་བཟའ་གི་
ཡོད་པ་རེད། དེ་ཡང་དམངས་སྲོལ་དུ། འཕྱི་ ཤ་བཟའ་མཁན་ཞེས་ཅུང་
སྣང་ཆུང་དུ་འཇོག་སྲོལ་ཡོད། གང་ལགས་ཤེ་ན། ས་ཁུལ་འདི་ཉིད་ཀྱི་ཡུལ་
སྲོལ་ལ་རི་དྭགས་ཀྱི་རྐང་སུག་ལ་གོ་ལེ་ཡོད་པ་མཐའ་དག་གི་ཤ་བཟའ་སྲོལ་མེད་
ལ་ སྔོན་མ་ཡིན་ན་ད་དུང་ ཉི་ ཕག་སྒོང་གསུམ་ཡང་བཟའ་སྲོལ་མེད་པ་རེད།
ཤ་རིགས་ནི་སེམས་ཅན་དུད་འགྲོའི་རིགས་ལས། སུག་བཞི་ཁ་རག་ཅན་གྱི་ཤ་
རིགས་མ་གཏོགས་གཞན་གྱི་ ཤ་རིགས་བཟའ་སྲོལ་མེད། མདོར་ན་བཟའ་
བཏུང་རིགས་གོང་གསལ་ལྟར་རྣམ་གྲངས་ཉུང་ཡང་དེ་དག་བཅུད་བཟང་བྲོ་བ་
ལྡན་པ་ཤ་སྟག་ཡིན་ཁར། ས་ཁམས་ཡུལ་གཤིས་ཧ་ཅང་འཕྲོད་པའི་ཟ་རིགས་
ཡིན་སྟབས་མི་རྣམས་ནུས་སྟོབས་རྒྱས་པ་མངོན་གསལ་དོད་པོ་ཡོད་པ་རེད།
ཡུལ་སྲོལ་གྱི་གྱོན་ཆས།
དེ་ཡང་ཡུལ་སྲོལ་གྱི་གྱོན་ཆས་ནི། མི་རིགས་སོ་སོར་སྤྱི་དང་བྱེ་བྲག་གི་
གོས་དང་རྒྱན་སོགས་དབྱེ་བ་མི་འདྲ་བ་ས་ཡི་རྩི་ཐོག་བཞིན་སྣ་ཚོགས་ཡོད་མོད།
50



སྤྱིར་མི་རིགས་སོ་སོའི་ཁྱད་ཆོས་ལ་གཞིགས་ན། མགོ་ལ་ཞྭ་དང༌། ལུས་ལ་
གོས། རྐང་ལ་ལྷམ་ཞེས་པ་རྣམ་གྲངས་ཆེ་བ་གསུམ་ཡིན་རུང༌། ཡུལ་ལུང་སོ་
སོའི་ཐོན་ཁུངས་དང་ཁྱིམ་དུད་རང་རང་གི་འབྱོར་པ་ཆེ་ཆུང་ལ་གཞིགས་ནས་ཧེ་
བག་དང་རྣམ་གྲངས་མང་པོ་ཡོད། དུས་ཚིགས་དབྱར་སྟོན་གཉིས་སུ་གོས་
རྣམས་སྲབ་ཅིང་འཇམ་ལ་ཡང་བ་གྱོན་པ་ དང་། དགུན་དཔྱིད་གཉིས་སུ་་
མཐུག་ཅིང་དྲོ་ལ་ལྤགས་རིགས་སམ་སྤུ་ཡོད་གྱོན་ཞིང་། ཡང་གོས་ལ་གཟབ་
གོས་དང་རྒྱུན་གོས་ཞེས་གཉིས་སུ་དབྱེ་ཡོད། གཟབ་གོས་ཞེས་པ་ནི་རྒྱུ་ཆ་ཡག་
པ། བཟོ་ལྟ་ཡག་པ། ཆ་ཆེ་བ། སྣ་རིང་བ། འཚེམ་བཟོ་ལེགས་པ།
ཡིད་འོང་འདྲ་ཆགས་པ་བཅས་དགོས་པ་དང༌། རྒྱུན་གོས་ཞེས་པ་ནི་རྒྱུ་སྲ་ལ་
སྤྱོད་ ཤས་ ཆེ་ བ། ངལ་ རྩོལ་ བྱེད་ པར་ སྟབས་ བདེ་ བའི་ གོས་ ཤིག་ རེད།
གཞན་ཡང་ཕོ་གོས་དང་མོ་གོས་ཞེས་དབྱེ་བ་གཉིས་ཡོད། ཕོ་གོས་ནི་མོ་གོས་
དང་མི་འདྲ་བས་ཁྱད་པར་ཅུང་ཆེ་བ་ཡོད་པ་རེད། ཕོ་གོས་ནི་སྟོད་ཞེང་ཆེ་བ་
དང་། ཕུ་དུང་སྦོམ་པ། གོས་སྣ་ཐུང་ཙམ་བཅས་ཡོད། མོ་གོས་ནི་སྟོད་
ཞེང་ཆུང་ལ་ཕུ་དུང་ཕྲ་སྦོམ་རན་པ། གོས་སྣ་ཅུང་རིང་ལ་སྒབ་མ་མཐའ་རྒྱ་ཆེ་
བ་བཅས་ཡོད། ད་ནི་ཞྭ་གོས་ལྷམ་གསུམ་དབྱེ་ནས་སོ་སོར་འགོད་རྒྱུ་གཤམ་
གསལ། །
ཞྭ་མོའི་སྐོར། དེའང་དུས་ཚིགས་ཀྱི་དབྱེ་བ་ཡོད། དབྱར་ལ་དབྱར་
ཞྭ་དང་། དགུན་ལ་དགུན་ཞྭ་ཟེར་བ་ཡིན། བུ་དང་བུ་མོའི་དབར་ཆེ་ཆུང་
དབྱེ་བ་ཕྲན་ཙམ་ལས་གཞན་གྱི་ཁྱད་པར་དེ་ཙམ་མེད། དེ་མིན་ད་དུང་དུས་
སྟོན་ སྐབས་ ཀྱི་ ཞྭ་ མོ་ དང༌ རྒྱུན་ གྱོན་ ཞྭ་ མོའི་ དབར་ དབྱེ་ བ་ ཕྲན་ ཙམ་ ཡོད།
དབྱར་དུས་སུ་བུ་རྣམས་སྤྱིར་བཏང་དབྱར་ཞྭ་ཞེས་པ་གྱོན་སྲོལ་ཆེ་བ་མེད་ལ།
རྒྱུན་དུ་ཡང་ནང་སྡོད་སྐབས་སུ་ཞྭ་མོ་དེ་བས་གྱོན་སྲོལ་མེད། འོན་ཀྱང་། བུ་
རྣམས་ཕྱོགས་ ཕན་ཚུན་འགྲུལ་སྐྱོད་ སྐབས་ སུ་འཕྱིང་ཞྭ་དང་སོག་ཞྭ་གཏོར་་་



བཙུགས་ཞེས་ཞྭ་མོའི་རྩེ་ལ་རྫ་ལོ་དམར་པོ་ཅན། ཞྭ་མཐའ་ལ་རས་སྔོན་མོ་མ་
ནག་པོའི་མཐའ་རྒྱན་ཅན་དང༌། ཡང་ཞྭ། སྒར་ཞྭ། རས་ཞྭ་སོགས་གྱོན་
པ་དང་། གཞན་ཡང་གནའ་སྔ་མོར་མི་ཆེན་རྣམས་ཀྱི་མགོ་སྐྲ་ལྷས་མ་ཆེན་པོ་
ཞིག་དཀྲིས་པའི་ཕྱི་ལ་ཨར་ཏི་ཞེས་འབུ་རས་དམར་སྨུག་དཀྲི་སྲོལ་ཡོད་རབས་
འདུག་ཀྱང་ཕྱིས་སུ་མཐོང་རྒྱུན་མེད། བུ་མོ་རྣམས་ཀྱི་དབྱར་ཞྭ་ནི་རྒྱུན་དུ་གྱོན་
སྲོལ་དེ་ཙམ་མེད། གནའ་སྔ་མོར་ཉི་ཁྲུ་ཉི་བསིལ་ཞེས་ཉི་གཡབ་ལྟ་བུ་ཞིག་
གྱོན་སྲོལ་ཡོད། དེ་མིན་ཡང་རྣམ་དཀར་རམ་ཕྱ་ར་ཕྱིང་དཀར་ལས་བཟོས་
པའི་མགོ་ཞུའམ་ཆར་ཞུ་ཞེས་པ་ཞྭ་དང་གོས་གཉིས་སྦྲེལ་བ་ཞིག་གྱོན་པ་ལས་
སྤྱིར་ཞྭ་མོ་གྱོན་སྲོལ་ཉུང་། དགུན་ཞྭ་ནི། བུ་རྣམས་ཝ་ཞྭ་གྲ་ལོ་ཅན་དང༌།
སྦེ་ཞྭ། བུ་མོ་རྣམས་ཚར་ཞྭ་དང༌། རེའུ་ཞྭ། པགས་ཞྭ། ཚ་རུའི་ཨོག་
དཀྲིས་བཅས་གྱོན་སྲོལ་ཡོད། གཟབ་སྤྲོད་སྐབས་སུ་ཞྭ་མོ་ཡག་ཙམ་དང་རྙིང་
པ་མ་ཡིན་པ་གསར་པ་གྱོན་པ་དང༌། གཞན་ཡང་བུ་དང་བུ་མོ་རྣམས་ཀྱི་ཞྭ་མོ་
རྒྱ་སེ་དང་། ཡང་ཞྭ། ཝ་ཞྭ་བཅས་གྱོན་སྲོལ་ཡོད་པ་རེད། །
གོས་ཀྱི་སྐོར། དེ་ཡང་གནའ་དུས་དང་དེང་དུས་དབར་རྒྱན་གོས་ཆ་
ལུགས་ཅུང་མི་འདྲ་བ་ཆགས་ཡོད། གང་ལགས་ཤེ་ན། གནའ་རབས་དང་
དེང་དུས་དབར་དུས་རབས་ཀྱི་འཕེལ་ཕྱོགས་མི་འདྲ་བ་དང་། མི་རབས་ནས་
མི་རབས་འཕེལ་འགྱུར་རམ་ལམ་སྲོལ་མི་འདྲ་བ། ལོངས་སུ་སྤྱོད་ཡུལ་གྱི་འཚོ་
བ་མི་འདྲ་བའི་བརྒྱུད་རིམ་ལས་བྱུང་བ་ཡིན། ཁ་དཔེ་ལ་ས་ཆ་གང་ཡིན་སྐད་
ཀྱིས་ ཤེས། ཡུལ་ཚོ་ གང་ ཡིན་ ལྷམ་ གྱིས་ ཤེས་ ཞེས་ ཟེར་ སྲོལ་ ཡོད་ པ་ ལྟར།
རང་རང་གི་ཡུལ་ལུང་སོ་སོའི་ཁྱད་ཆོས་མངོན་གསལ་ལྡན་པས་ས་བབ་དང༌
གནམ་གཤིས་ཁོར་ཡུག་སོགས་དང་བསྟུན་ཏེ་བྱུང་བ་དང་། རིམ་གྱིས་འཕེལ་
རྒྱས་འགྲོ་བཞིན་ཡོད་པའི་ གནས་ལུགས་ནི་ཞུ་མ་དགོས། རང་རེའི་ཁུལ་་་
འདིའི་རྒྱན་གོས་ལུགས་སྲོལ་ནི། གནའ་དུས་སུ་བུ་རྣམས་ཕལ་ཆེ་བ་གོས་་་



བཟང་སྣམ་བུ་དཀར་པོའི་ཕྱུ་པ་ལ་སྣ་ཚོགས་བཏགས་ཁྲ་བྲང་རྒྱན་ཅན། སྐེད་
རག་རྒྱ་ཁྲ་ལ་གློ་འདོགས་དངོས་བཞི་ཞེས་པ། ཁབ་དང༌། འབུག གྲི།
མེ་ལྕགས་བཅས་དང༌། ད་དུང་མཐེབ་ལྕིབས་དང་ཕོར་ཁུག་ལ་སོགས་པ་གློ་ལ་
འདོགས་སྲོལ་ཡོད་པ་རེད། དེ་མིན་ད་ལྟའི་ཕོ་མོ་ཚང་མ་རྐང་གོས་གྱོན་སྲོལ་
འདི་ལྟར་སྔ་མོ་མེད་པར་བུ་རྣམས་གནའ་བའི་པགས་པ་སོགས་སྐྱིད་དཀྲིས་དང་
དེ་རྗེས་རིམ་བཞིན་དབྱར་དུས་སུ་རྣམ་དཀར་གྱི་རྐང་གོས་དང་། དགུན་དུས་
སུ་ལུག་ལྤགས་དང༌། ཚ་རུ། སྤྱང་ལྤགས། འཕྱི་བའི་པགས་པ་སོགས་
ཀྱིས་བཟོས་པའི་རྐང་གོས་གྱོན་སྲོལ་ཡོད། བུད་མེད་རྣམས་ཀྱིས་རྐུང་གོས་
གྱོན་སྲོལ་མེད། ཡང་ཕྱུགས་རིགས་ཀྱི་རྫི་བོ་བུ་མོ་ཚོ་དགུན་ཁ་གྲང་ངར་ཆེ་
བའི་སྐབས་སུ་སྐྱིད་དཀྲིས་ཞེས་པ་ཚ་རུ་དང་པགས་པའམ་ཨུ་སུག་ལྷས་མ་བཟོ་
སྲོལ་ཡོད། གཞན་ཡང་སྐྱེས་པ་རྣམས་དབྱར་གོས་སུ་རས་གོས་དང༌། སྣམ་
བུ་དཀར་པོ་དང་ནག་པོའི་ཕྱུ་པ། འུག་ལེན་དཀར་པོ། ས་མདོག་དང་སྨྱུག་
ལྗང་དམར་སྨུག་སོགས་ཀྱི་རས་གོས་རྐྱང་པའམ་ཁ་གོས་སྦྲགས་ནས་གྱོན་སྲོལ་
ཡོད། སྐྱེས་པ་རྣམས་ཀྱིས་གོས་སྤུས་མོའི་ལྷ་ངའི་བར་དུ་མཐའ་ཐུང་ཙམ་་
བཅིངས་ཀྱི་ཡོད། རྒྱུན་པར་ཕུ་ཐུང་གཡས་པ་ཕྱིར་ཕུད་ཀྱི་ཡོད་ལ་ལས་ཀ་བྱེད་
སྐབས་ཕུ་ཐུང་གཉིས་ཀ་ཕུད་ནས་སྐྱེད་པར་བཅིངས་ཀྱི་ཡོད། བུ་མོ་རྣམས་
སྣམ་བུ་ནག་པོའམ་སྔོ་ནག་རམ་ཚོས་ཅན་དང༌། དེ་མིན་རས་གོས་སྔོན་པོའམ་
ནག་པོ། རྐྱང་གོས་དང་ཁ་གོས་སྦྲགས་ནས་གྱོན་གྱི་ཡོད་པ་རེད། དགུན་
གོས་སུ་བུ་རྣམས་པགས་རིགས་ལས་བཟོས་པའི་པགས་རྩག་ལ་མཐའ་རྒྱུན་དང་
ཁ་ ལ་ ནག་ པོ་ དང་ རས་ ནག་ བཅས་ ཡོད་ མེད་ ཅི་ རིགས་ དང་། ཚར་ རྩིག
རླུད་རྩག ར་རྩག་ཀོམ་རྩག་སོགས་གྱོན་གྱི་ཡོད། བུ་མོ་རྣམས་གནའ་སྔ་མོ་
པགས་རྩག་ལ་རྒྱན་ཁྲ་སྣ་མང་རྒྱག་སྲོལ་མེད། ཕྱིས་སུ་རིམ་བཞིན་ས་གནས་
ཕན་ཚུན་རིགས་འགྲན་ཏེ། མཐའ་རྒྱན་ལ་གསུམ་རྒྱན་དང་བཞི་རྒྱན། ལྔ་
53



རྒྱན་སོགས་ཅི་རིགས་དང་ནང་གོས་དཀར་དམར་རས་སྟོད་ཅི་རིགས་གྱོན་སྲོལ་
ཡོད། ཡང་གཟབ་སྤྲོས་སྐབས་སུ་སྤྱིར་བཏང་བུ་དང་བུ་མོ་ཚང་མ་གོས་གསར་
པ་ སྤུས་ ལྡན་ གྱོན་སྲོལ་ཡོད། དེ་ཡང་ཕྲུག་ དང༌། འགོ་རྣམ། ཐེར་མ།
གོས་ཆེན་བཅས་དང་། གཞན་ཡང་ཚར་ རྩིག་ དང་ ཐེར་རྩག་ ཅེས་ པ་ལུག་
ལྤགས་སྤུ་སྲབ་ཀྱི་སློག་པ་ཡིན་པ། རླུད་རྩིག་དང་རླུད་ཁྲུ་ཞེས་པ་ཤིང་ལོ་བབ་
བླ་སོགས་ཀྱི་རི་མོ་དྲས་འཚེམ་བརྒྱབ་སྟེ། སྤུས་དག་ཅན་གོས་མཐའ་ཆུ་སྲམ་
ཅན་དང་སྟག་གཟིག་པགས་པས་བརྒྱན་པ་དང༌། ནང་གོས་འབུ་རས་སྟོད་
གོས་དང་རྐང་གོས་བཅས་ཕུ་དུང་དང་དོར་མ་ཆེན་པོ་ཡོད་པ་དང་། ཡང་བུ་
མོ་ཚོ་ ཡང་དེ་ མཚུངས་ གཟབ་ སྤྲོས་ སྐབས་ སུ་ སྣམ་བུ་ སྤུ་ཕྲུག་ དང་འགོ་ རྣམ།
ཐེར་མ། གོས་ཆེན་སོགས་དང་ཚར་རྩེག་དང་རླུད་རྩག་སློག་པ་ལ་རྒྱན་ཁྲ་དང་
དེའི་མཐའ་ལ་ཆུ་སྲམ་ཀྱིས་བརྒྱན་པ། གྲོས་མཐའ་ རིང་ཙམ་བཅིངས་སྲོལ་
ཡོད་པ་དང་སྐེད་ རག་ རྒྱ་ཁྲ་དང་དོད་ཆེ་བ་ཡོད། ནང་གོས་རྡུལ་ལེན་ནང་
འཇམ་ལ་དམར་པོ་དང༌། ཟིང་སྐྱ། ཟིང་སྨུག སྔོ་དཀར། ལྗང་སེར་
བཅས་གྱོན་པ་དང་། གཞན་ཡང་གཟབ་གོས་དང་རྒྱུན་གོས་གང་ཡིན་རུང་བུ་
མོ་ཚང་མ་པང་གདན་ཞེས་སྤུ་ཕྲུག་སྣ་ཚོགས་བཏགས་ཁྲ་ལ་སྐེད་འཆིང་གི་སྒྲོག་
ལ་གོས་ཆེན་རྒྱ་ སེ་དང་། སྐྱིང་ཁེབ། འཚེམ་དྲུབ་ སོགས་ གང་མཛེས་་་་་
བཅིངས་སྲོལ་ཡོད། རྒྱུན་འཆིང་པང་གདན་ཡང་དེ་ལས་ཅུང་སྤུས་ཚད་ཞན་
ཙམ་བཅིངས་སྲོལ་ཡོད་པ་རེད། །
ལྷམ་གྱི་སྐོར། དེ་ཡང་ལྷམ་ནི་རིགས་ཁ་ཤས་ཡོད་ཀྱང་། གཙོ་བོ་རྒྱུན་
སྲོལ་དུ་ཡུལ་ལྷམ་ཞེས་པ་སྣམ་ལྷམ་འ ཐག་མགོ་ཅན་གྱོན་སྲོལ་ཡོད་པ་དེ་ལྟར་
ལྷམ་ནི་བཟོ་རིགས་འདྲ་དང་མི་འདྲ་བ་སོ་སོར་དབྱེ་བ་ཅུང་ཙམ་ཡོད། ལྷམ་
རིགས་འདྲ་བར་མཚོན་ན། ཀོ་ལྷམ་ཞེས་པ་ཀོ་མགོ་སྣ་རིལ་ཅན་དང་། རས་
ལྷམ་ལ་རས་མགོ་སྣ་རིལ་ཅན་དང་སྣ་གཉིས་ཅན། སྣམ་ལྷམ་དེ་མཚུངས་སྣ་
5



རིལ་ཅན་དང་སྣ་གཉིས་ ཅན། འཕྱིང་ ལྷམ་ བཅས་ ཁམས་ ཁུལ་ ཕལ་ཆེ་བ་
གཅིག་མཚུངས་ཡིན། ལྷམ་བཟོ་མི་འདྲ་བའི་རིགས་ནི་ཡུལ་ཚོ་སོ་སོའི་ལྷམ་
རིགས་མི་འདྲ་བ་མང་བ་མཆིས། དཔེར་ན། ནགས་ཤོད་ཚོ་སྟོད་རགྱི་ཁུལ་
དང་ནགས་ཤོད་ཚོ་སྨད་ཁུལ་དབར་ལྷམ་བཟོ་ཅུང་མི་འདྲ་ལ། ཡང་ནགས་
ཤོད་བརྒྱུད་དང་། སེན་ཚ་དང་། པད་དཀར་སོགས་ཀྱི་ལྷམ་བཟོ་ཐད་ཅུང་
མི་འདྲ། ནགས་ཤོད་ཁུལ་གྱི་ལྷམ་བཟོ་གྲུབ་བྱེད་ཀྱི་རྒྱུ་ཆ་ནི། ཐོག་མར་ལྷམ་
ཡུ་ཞེས་པ་སྣམ་བུ་དཀར་དམར་གང་རུང་ཞིག་ལ་ཞྭ་མགོ་ལ་མ་ཚད་མཐོ་གསུམ།
ལྷམ་རྐང་ལ་མ་ཚད་མཐོ་དོ་ཞེས་སྲོལ་ལྟར་ལྷམ་གྱི་ཡུ་བ་ལ་མཐོ་དོ་ཡོད་པ་དང་།
དེ་ལ་ཐོག་འོག་གཉིས་ཀྱི་ཐོག་ལ་ཚོས་མདོག་སྨུག་པོའམ། ནག་པོ། ཁྲ་བོ་
བཅས་དང༌། འོག་ལ་དམར་པོའམ། ཁྲ་བོ་ཡིན། རྒྱུ་ཆ་ནི། ཕྲུག་དང༌།
སྣམ་བུ། འགོ་སྣམ། ཐིག་ཁྲ་རྒྱ་ལོག་དང་། ཕྲུག་སྣེ་ལྔ་བཅས་གང་རུང་
དང༌། ལྷམ་གདོང་སྣ་འཕྱིང་དེ་ལ་སྣ་གཡོག་ཅེས་འགོ་སྣམ་དམར་པོ་དང༌།
ལྗང་ཁུ། སེར་པོ་བཅས་གསེས་ཏེ། དེའི་ཐོག་གདོང་སྐུད་གདོང་ཤན་འཇའ་
དཀྲིས་དང༌། སྒྲིག་འཚེམ། ཕྱི་གཡོག རྡོག་པ།། རྡོག་སྐུད་བཅས་ཚང་
དགོས། ད་དུང་མཛེས་ལྷམ་དང་རྒྱུན་ལྷམ་གཉིས་ཡོད་པ་ལས་མཛེས་ལྷམ་ནི་
ཐོག་འོག་གཉིས་ཀྱི་ཚོས་མདོག་གྲུབ་ཆ་དང་ཚེམ་དྲུབ་བཟོ་བཀོད་མཛེས་ཆོས་
སྤུས་ལྡན་བཟོ་བ་དང༌། རྒྱུན་ལྷམ་ནི་སྤྱིར་བཏང་ཙམ་དང་དགུན་ལྷམ་རིགས་
ལྷམ་ཡུ་དང་ཕྱི་གཡོག་མཐུག་པོ་དང་། དབྱར་ལྷམ་ནི་ལྷམ་ཡུ་དང་ཕྱི་གཡོག་
སྲབ་ པ་དང༌། རིགས་ལ་ཤོལ་ཙེ་དང་། འཇུར་རྟ། སོག་ ལྷམ་མཐིལ་་
བརྩེགས་ཅན། ཕྱིར་ལྷམ་ལ་སོགས་པ་ཡོད། ལྷམ་སྒྲོག་ནི། གབ་ཙེ་དང་།
མིག་མང་། ཆུ་རིས། བས་ཁྲ་སོགས་ལ་མེ་ཏོག་དང་རི་དྭགས་ཀྱི་གཟུགས་
ལྡན་རི་མོ་སྣ་ཚོགས་བཏགས་པའི་མཛེས་རྩལ་ལྡན་པའི་ལྷམ་སྒྲོག་བཅིངས་སྲོལ་
ཡོད་པ་རེད།
55



མཛེས་པའི་རྒྱན་ཆ།
དེ་ཡང་རྒྱན་ཆའི་སྐོར་ལ་དབྱེ་ན། སྤྱི་དང་བྱེ་བྲག་དམིགས་གསལ་་་
བཅས་ རིགས་ གསུམ་ དུ་དབྱེ་བ་ཡིན། སྤྱིར་མཛེས་པའི་རྒྱུན་ཆ་ཞེས་ པ་ ནི།
ཕལ་ཆེར་ལུས་ལ་མཛེས་ཆོས་སྤུས་པའི་རྒྱན་དང་ཆ་ལུགས་ལ་ངོས་འཛིན་ཁོ་ན་
བྱས་པ་ནི་དོན་དང་མི་འགལ་མོད། འོན་ ཀྱང་རྒྱུན་ཆ་ཞེས་ པ་ནི་ གོ་དོན་
རིགས་མི་འདྲ་བའི་བཤད་རྒྱུན་ཁ་ཤས་ཡོད་པ་སྟེ། དཔེར་ན། རྟ་ནོར་ལུག་
གསུམ་རི་བོའི་རྒྱན། །འབྲུ་སྣ་ལྔ་པོ་ཞིང་གི་རྒྱན། ། ཁང་བཟང་ནང་དུ་འཕན་
གདུགས་རྒྱུན། ། འཕྲིན་ཡིག་སྙན་ངག་ཚིག་གི་རྒྱུན། ། བཀྲ་ཤིས་བྱིན་ཆགས་
ཁྱིམ་སྤྱོད་རྒྱུན། །བསོད་ནམས་གསོག་པ་རྟེན་གསུམ་རྒྱན། ། གཡང་བཞི་རྭ་བ་
ཕྱུགས་ཟོག་རྒྱན། ། ཕས་རྒོལ་འཇོམས་པ་གོ་མཚོན་རྒྱན། །གཞོན་ནུ་ལང་ཚོ་
ཡོན་ཏན་རྒྱན། ། སྐེ་ལ་མེ་ཏོག་ ཕྲེང་བའི་རྒྱན། ། གཡུ་བྱུར་སྤེལ་ མ་བུ་མོའི་ས་
རྒྱུན། ། མཛེས་སྡུག་གཟབ་མཆོར་ལུས་གོས་རྒྱན། ། ཞེས་ལྟ་བུ་རང་བཞིན་གྱི་
རྒྱན་དང་། བཅོས་མིན་གྱི་རྒྱན། མཛེས་བྱེད་ཀྱི་རྒྱན་སོགས་བཤད་སྲོལ་
མང་པོ་ཡོད་པ་གསལ་བཀྲོལ་འདྲེན་པའི་དགོས་གལ་མ་ཆེ། སྐབས་དོན་གྱི་
གནའ་རབས་དང་དེང་རབས་ཀྱི་ལུས་ཀྱི་རྒྱན་དང་ཆ་ལུགས་གཙོ་བཟུང་ཐོག་རྟ་
དང་མེ་མདའ་ལྟ་བུ་ཟུར་དུ་ངག་རྒྱུན་དང་མིག་མཐོང་ཟུང་དུ་འབྲེལ་ནས་བཤད་
པར་བྱའོ། །
བྱེ་བྲག་ཏུ་བུ་དང་བུ་མོའི་རྒྱན་ཆ་གཙོ་བོ་རིགས་སུ་དབྱེ་བ་ལས། བུའི་
རྒྱན་ཆ་མགོ་ སྐྲ་ སླ་ སྟངས་ནི། ཚེ་ སྐྲ་ལྟག་ ཕུད་ ཅན། ཁྲལ་ མི་ ཨ་ ཟོ་ཅན།
ཧོར་མགོ་གཡས་སྐྲ་གཡོན་སྐྲ། ཁམས་སྐྲ་རྒྱབ་ལྷས་ཅན། ཞེས་མགོ་སྐྲ་སླ་
སྲོལ་ཁ་ཤས་འདུག སྔར་མིའི་གཏམ་དུ་རྒྱ་གོང་མའི་གསེར་སྡེ་སིལ་མ་ཡིན་
56



ཞེས་པའི་དུས། འབངས་མི་སེར་གྱིས་ཐོབ་ཁྲལ་འཇལ་སྐབས་སུ། ཁྲལ་མི་
རེ་ལ་རྒྱ་གོང་མས་ཕྱག་གནང་ལྟག་གཡུ་རེ་གནང་སྲོལ་ཡོད་རབས་འདུག་པས། །
གཡུ་དེ་ལྟག་སྐྲ་ལྷས་མ་ལ་བརྒྱབ་པ་དེར་ཨ་ཟོ་ཅན་ཞེས་ཁྲལ་མི་ཡིན་པའི་རྟགས་
སུ་མཚོན། དེ་ནས་བཟུང་རིམ་བཞིན་ལྟག་སྐྲ་ལྷས་མའི་ ཐོག་དངུལ་གཏུམ་
ཅན་གྱི་བླ་གཡུ་དང་ལྟག་གཡུ་ཅི་རིགས་དང་ད་དུང་གཟི་དང་བྱུ་རུ་སུམ་སྦྲེལ་
བཅས་འདོགས་སྲོལ་ཡོད་པ་ རེད། གཞན་ཡང་སྔ་མོར་དུས་སྟོན་རྒྱུས་་་་་་་
འཛོམས་དང་མི་འདུ་ཁྲོམ་ཚོགས་སྐབས་སུ། མི་དྲག་འབྱོར་ལྡན་ཅན་ཁ་ཤས་
ཨ་ཟོ་དེ་ལ་དངུལ་གྱི་ཨ་ལོང་ཚིགས་ཁེབས་ཅན་གྱི་གཡུ་དང་བྱུ་རུའི་ཕྲ་རྒྱན་ཡོད་
པ་ལྔ་དང་བདུན་ཙམ་སྐྲ་ལྷས་ལ་རྒྱུད་པ་དང་བ་སོའི་འཐེབ་སྒོར་བ་སོའི་ཤ་ཀྲད་
དང་གསེར་དང་དངུལ་གྱི་གའུ་ཚགས་ཆུང་བ་ཞིག་བརྒྱན་པ་དང་། སྐྲ་གཞུག་
རིང་པོ་ཞིག་མཐུད་དེ་སྣེ་ལ་རྫ་ལོ་རིང་པོ་ཞིག་བརྒྱབ་ནས་མགོ་བོའི་ཐོག་དཀྲིས་
ནས་ཨར་ཏི་ཞེས་འབུ་རས་བཀྲིས་ཐོག་འགྲོ་སྲོལ་ཡོད། ཧོར་སྐྲ་ཞེས་པ་མགོ་སྐྲ་
དཔྲལ་སྒོ་དབྱེ་ནས་མདུན་སྐྲ་ཐོད་རྫི་མིག་མཚམས་ནས་བཅད་ནས་སྐྲ་སིལ་མར་
བཞག་སྟེ། གཡས་སྐྲ་དང་གཡོན་སྐྲ་ཕྱེ་སྲོལ་ཡོད། ཡང་ཁམས་སྐྲ་ཞེས་ལྟག་
ཕུད་ལ་ཐོག་ལྷས་ཞེས་གཅིག་བསླུས་ནས་དེ་ནས་ཐོག་སྐྲ་དང་འོག་སྐུ་གཉིས་ལྷན་
དུ་རྒྱབ་ལྷས་སླ་སྲོལ་ཡོད། གཞན་ཡང་མདུན་སྐྲ་ཕྱེ་ནས་དཔྲལ་སྒོ་དབྱེ་ཟེར་
སྲོལ་འདུག་པ་དེ་ཡང་ཆོས་མགོ་ཞེས་ཆོས་ཞུས་ཚོའི་སླ་སྲོལ་འདུག་ལ་ཐོད་སྒོ་
དབྱེ་ནས་སྒག་ལྷས་ ( སྐྲ་གཉིས་) ཞེས་སླ་ཚུལ་ཡང་ཡོད། དེ་ལྟར་རྒྱབ་སྐྲ་ལྟག་
ལྷས་ཅན་དེ་རྣམས་ཕྱོགས་ཐོན་སྐབས་སུ་སྐྲ་གཞུག་བཅིངས་ཏེ་སྐྲ་ལྷུག་གཡས་ལ་
སྐྲ་གཞུག་གཡོན་ཟེར། དགོན་པའི་ནང་མཆོད་མཇལ་ཞུ་སྐབས་གུས་ལུགས་
ཞུ་ཚུལ་ལ་ཞྭ་མོ་མགོ་ལ་གྱོན་ཡོད་ན་ཞྭ་ཕུད་ཞུ་བ་དང་། མགོ་སྐྲ་བཅིངས་ཡོད་
ན་མགོ་སྐྲ་མདུན་དུ་དབྱུགས་ནས་ཕུ་དུང་ཕྲག་པར་གཟར་ཏེ་གུས་འདུད་ཞུ་སྲོལ་
ཡོད་པ་རེད། སྐེ་ལ་མགུལ་རྒྱན་གཟི་དང་། གཡུ་བྱུར་གསུམ་མམ་ལྔ་ཙམ་
57



འདོགས་སྲོལ་ཡོད། རྣ་བ་གཡོན་དུ་གསེར་རྣའམ་དངུལ་རྣ་ཞེས་རྣ་ལོང་ཕྲ་
བཟང་བརྒྱན་ པ་འདོགས་པ་དང་། ལག་གཡོན་མའི་མཐེ་བོང་ལ་ བ་ སོའི་་
མཐེབ་སྒོར་རམ། ཛུལ། མ་ན་ཧོ་སོགས་དང༌། ལག་གཉིས་ཀྱི་སོར་མོའི་
དཀྱིལ་མཛུབ་དང་སྲིན་མཛུབ་ལ་གསེར་དང་དངུལ་གྱི་མཛུབ་དཀྲིས་( མཛུབ་
རྒྱན་)ཞེས་ཡོབ་བཟོ་མ་དང༌། རྟ་སྒ་མ་ཞེས་ཕྲ་ཅན་ཆེ་ཆུང་སྣ་ཚོགས་ཡོད།
དེ་མིན་སྔ་མོར་འཁོར་ཏོ་ཞེས་གའུ་གུར་སྒོ་མ་ལ་གསེར་ཚག་བཀྲ་ཤིས་རྟགས་
བརྒྱད་དང་། སྟག་སེང་ཁྱུང་འབྲུག རྒྱལ་སྲིད་སྣ་བདུན། བཀྲ་ཤིས་རྫས་
བརྒྱད། འདོད་ཡོན་སྣ་ལྔ། མི་མཐུན་གཡུལ་རྒྱལ་བཅས་བརྐོས་ཡོད་པའི་
དཀྱིལ་དུ་རྒྱས་པ་ལ་རྒྱ་ཁེབས་དང་ཁྲི་བཞི་མགྱོགས་དྲུག་མགྱོགས། བསྡུས་ན་
འབྲུག་གྱེན་ལང་སོགས་ཅི་རིགས་ཚག་རིས་སྤུས་ལྡན་ཅན་དང་འཁོར་ལུང་ལ་དེ་
མཚུངས་དངུལ་ལྡན་གསེར་ཚག་ཅན་གྱི་ལེ་རེར་དཀྱིལ་ལ་གཡུ་དང་བྱུ་རུའི་ཕྲ་ཆེ་
བ་རེ་རྒྱག་སྲོལ་ཡོད། གློ་ལ་གློ་འདོགས་དངོས་བཞི་ཕུད་པའི་ད་དུང་སྐེད་གྲི་
གསེར་ཤན་ཅན་དང་གློ་གྲི་དངུལ་ཤུབ་ཕྲ་གསུམ་ཅན་དང་ཡང་བླང་མ་སྐྱེད་ཞེས་
སྐེད་གྲི་ལས་ཐུང་ཙམ་དང་གློ་གྲི་ལས་རིང་ཙམ་བྱས་པ་ཡོད། དེ་མཚུངས་
དངུལ་གྲི་སྟོང་གྲི་ལྕགས་ཤུབ་ཅན། མཐའ་ན་ཀོ་ཤུབ་ཅན། ཀོ་ཤུབ་མཚོན་
ལ་བརྙས་རྒྱུ་མེད་ཅེས་དཔེ་ལྟར་ཡིན་པ་དང༌། གཞན་ཡང་། རྟ་ལྕག་ལ་སྦ་
ལྕག་ཚིགས་གསུམ་ཞེས་པ་དངུལ་ཤན་ཡོད་མེད་གང་རུང་རེ་གློ་ལ་འདྲེན་པ་དང་
དེ་མིན་ད་དུང་འུར་རྡོ་ (འུར་ཐག་）ཞེས་པ་སྣལ་སྐུད་དཀར་ནག་ཚོས་ལྡན་ཅན་
མཛེས་ཉམས་དང་དོད་བྱས་ཏེ་བསླས་པ་ཞིག་ཡོད་པ། དེ་འུར་ཐག་དང་།
འུར་འགུགས། (དཔའ་ལུང་)་ འུར་མཐིལ། ཚག་རྩེ་ ( ཚག་སྣེ་)བཅས་
བཞི་ཚང་དགོས་པ་རེད། འུར་ཐག་རིང་ཚད་ལ་འུར་འགུགས་དང་ཚག་རྩེ་
གཉིས་ལ་རྒྱང་མཐོ་གང་རེ་ཡོད་དགོས་པ། འུར་ཐག་འདོམ་གང་དང་འུར་
མཐིལ་རྩེ་སོར་ལྔ་ཡོད་དགོས། དེ་ལྟར་སླ་སྟངས་ནི་རིགས་ཁ་ཤས་ཡོད་པ་སྟེ།
58



འུར་རྡོ་བཅུ་དྲུག་མདུད་པ་དགུ་སྒྲིལ་ཞེས་པ་དེ་འདྲ་ལུས་ལ་བྲལ་མེད་བཅིངས་
པ་ཡིན་ན་གནོད་པ་སྲུང་ཐུབ་ཅེས་ཟེར་སྲོལ་ཡོད། དེ་ཡང་འབྲོང་མིག་དང༌།
སོག་ལྷས། ཁྲ་སྒམ། བརྒྱད་ཐིག་རིས། ཤུ་ཕོའི་ལྟག་ལྷས། གཟིག་མོའི་
སྒང་ལྷས། སྒང་དཀར་སྒང་ནག་སོགས་དང༌། བཟོ་དབྱིབས་ལེབ་མོ་དང༌།
སྒང་སྒང་། རིལ་རིལ་ བཅས་འདྲ་མིན་བསླས་ཏེ་མཛེས་ཆོས་ རྔ་མ་དཀར་་་
དམར་སྔོ་ལྗང་སོགས་སྣ་འཛར་བརྒྱན་པ་གློ་ལ་འདོགས་པ་ནི་གཟབ་སྤྲོས་སྐབས་
སུ་མཛེས་རྒྱན་ཞིག་ཏུ་བརྩི་བ་མ་ཚད། ཕྱུགས་འཚོའི་རྫི་བོའི་ལག་ཆ། སྐྱེས་
པ་པོ་ཡི་གོ་མཚོན། མཛངས་མ་མོ་ཡི་མཛེས་ཆས། དགྲ་ལྷ་འཁོར་བའི་ནང་
རྟེན་ཞེས་མཁོ་དགོས་ཆེ་བས་ལུས་དང་བྲལ་མེད་འདོགས་སྲོལ་ཡོད་པ་རེད།
གཞན་ཡང་གནའ་སྔ་མོར་བུ་རྣམས་གློ་ཟུང་ཆ་དང་ཡ་གང་རུང་ཡོད་རབས་
འདུག་པས་ལུས་དང་རྒྱན་ཆ་བྲལ་མེད་དུ་སྤྱོད་སྲོལ་ཡོད་པ་རེད། །
བུད་མེད་ཀྱི་སྐྲ་ཆས་དང་རྒྱན་ཆའི་སྐོར། བུ་མོའི་མགོ་སྐྲ་སླ་སྟངས་ནི།
བུ་མོའི་མགོ་ཆས་ཞེས་པའི་ལུགས་སྲོལ་མང་པོ་ཡོད་པས་དེའི་སྐོར་ཞིབ་ཕྲ་བཤད་
པ་མི་ལོང་ཡང་མགོ་ཆས་གཙོ་བཟུང་ཐོག་སྐྲ་ལྷས་རིགས་སུ་དབྱེ་ནས་གོ་བདེའི་
དབང་དུ་བྱས་ན། སྐྲ་ཆས་འདིར་སྤྱི་དང་བྱེ་བྲག་གཉིས་སུ་དབྱེ་ཡོད། སྤྱིར་
རང་རེའི་འདི ར་བུ་མོའི་སྐྲ་ཆས་ནི། བོད་དབུས་གཙང་ཁུལ་དང་། ཁམས་
ཁུལ། དྭགས་ཀོང་སོགས་ས་ཆ་གཞན་དང་བསྡུར་ན་ཁྱད་ཆོས་མི་འདྲ་བའི་ཆ་
ལུགས་གཞན་ཞིག་ཡོད་པ་སྟེ། སྔར་མིའི་བཤད་སྲོལ་ལ། ཡུལ་འདི་ཉིད་ཀྱི་
སྐུ་ཆས་ནི་སེང་ལྕམ་འབྲུག་མོའི་ཆ་ལུགས་ཡིན་ཟེར་སྲོལ་ཡང་འདུག དེ་ཡང་
མགོ་སྐྲ་ལ་མགོ་ཆེན་དང་མགོ་ཆུང་(ལན་ཆེན་དང་ལན་ཆུང་》ཞེས་པར་དབྱེ་བ་
དེ་ཡང་། གཟུགས་ཀྱི་མགོ་བོ་ཆེ་ཆུང་དབྱེ་བ་མ་ཡིན་པར་སྐུ་ཆས་རྒྱས་བསྡུས་
ལ་ཟེར། གཞན་ཡང་སྟབས་ཆེན་སྟབས་ཆུང་ཞེས་པ་སོགས་ཀྱི་རྣམ་གྲངས་
ཀྱང་ཡོད་པ་རེད། བྱེ་བྲག་ཏུ་དབྱེ་ན། སྐྲ་སླ་བར་བུ་མོ་ལོ་ཆེ་ཆུང་ལྟར་དབྱེ་



བ་ཡོད་ལ། བུ་མོ་བཟའ་འཚོ་ཟིན་མ་ཟིན་གྱི་དབྱེ་བ་ཡོད། ཡང་བཟའ་ཚེ་
རོགས་བྲལ་དང་མ་བྲལ་གྱི་དབྱེ་བ་ཡོད། དེར་བརྟེན་ཐོག་མར་ལོ་བཅུ་ཙམ་ལ་
མདན་སྐྲ་ཞེས་ངོ་ཟུར་གཡས་གཡོན་གཉིས་ལ་གཡུ་བྱུར་ཆུང་ཆུང་བརྒྱན་ཏེ་ལན་
ཞིབ་ཁ་ ཤས་རྒྱབ་ལ་ལྷན་དུ་སླ་སྲོལ་ཡོད། དེ་ནས་བུ་མོ་ལོ་བཅུ་དྲུག་བཅུ་
བདུན་ལ་ངོ་ཟུར་གཡས་གཡོན་གཉིས་སུ་གཡུ་བྱུར་བརྒྱན་པའི་ཁར་རྒྱབ་ལ་ལེབ་
ཞེས་པ་སྒྲ་གདན་གྲུ་བཞི་མཛུབ་མཐོ་གང་ཙམ་ཞིག་གི་ཐོག་ ཏུ་ གཡུ་བྱུར་ལ་་
སོགས་ཤར་གསུམ་ཡོད་པ་ཞིག་བརྒྱན་ཏེ་སྐྲ་སྣེ་གཡས་གཡོན་གཉིས་སུ་ཚར་ལོ་
ཆུང་ཆུང་རེ་རྒྱག་སྲོལ་ཡོད། བུ་མོ་ལོ་བཅུ་བདུན་ཁྱིམ་སོ་མ་ཟིན་གོང་གཡས་
སྐྲ་གཡོན་སྐྲ་ཞེས་པ་དང༌། ངོ་ཟུར་གཡས་གཡོན་དུ་གཟི་དང་གཡུ་བྱུར་བཅས་
ཡག་ཙམ་དང་ལྟག་ཞུར་འདྲེན་ཞེས་པ་རྒྱབ་ལྷས་ཅན་རིང་ཚད་སྐྱེད་སོ་ཡན་ཙམ་
ལ་ཐོག་སྣམ་གདན་ར་ཅན་ཐོག་གཟི་བྱུར་དང༌། གཡུ་དང་དུང༌། དངུལ་ལ་
སོགས་ ཤར་གཅིག་དང་། སྣེ་མོར་སིལ་སིལ་དང་ཚར་ལོ་བརྒྱབ་སྟེ་གཡས་སྐུ་
གཡོན་སྐྲ་གཉིས་བར་སྐྲ་སྦྲེལ་དུང་ཕྱེ་དཀར་པོ་ སོགས་རྒྱག་སྲོལ་ཡོད་པ་རེད།
ལོ་ཉི་ ཤུ་ ཟིན་ནས་ཁྱིམ་ སོ་བཟུང་ རྗེས་འགོ་ཆེན་སླ་ཞེས་ཆེད་མངགས་ ཀྱི་སྐྲ་
མཁན་ཞིག་གདན་འདྲེན་ཞུས་ཏེ། སྐྲ་ཞིབ་ཚགས་ཀྱི་ལན་བུ་ཐོག་འོག་དབྱེ་སྟེ་
སླ་བ་དང་ངོ་ཟུར་(སྐྲ་ཟུར་)ཞེས་པ་འབྱོར་པར་གཞིགས་ཏེ་ཉིས་བརྩེགས་ཐོག་
གཟི་དང་བྱུ་རུ་གཡུ་བཅས་སྤུས་ལྡན་བརྒྱན་པ་དང་། དེ་ནས་ལེན་སྐོར་ཞེས་
པ་མཐའ་ལ་སྤུ་མ་ནག་པོ་དང་དཀྱིལ་ལ་ ཐོག་སྣམ་དམར་པོའི་བར་རས་སྐུད་
བསྒྲིམས་ཏེ་འཇའ་སྒྲིག་ཤན་པ། གཡུ་དང་བྱུ་རུ། དུང་ཞིབ་དངུལ་ཊམ་ཀ་
དང་འཇའ་ཡུ་ཞེས་པ་དངུལ་དཀར་སྒོར་མོ་དངུལ་ལུང་ཅན་དཀྱིལ་ལ་གཡུ་ཆུང་
བྱུར་ཆུང་ཁྲ་གོང་ཡོད་པ་ཞིག ལེན་སྒོར་གཡས་གཡོན་མདུད་ལ་པད་ཏོག་
བརྒྱན་ཏེ་སྐྲ་སྣེར་ཚར་ལོ་རྒྱག་གི་ཡོད། གཞན་ཡང་དམིགས་བསལ་གྱིས་མགོ་
བོ་གཡོན་གྱི་ཐོག་ལ་བརྒྱན་པའི་རྩི་ལུ་ཞེས་པ་དེའང་གཟི་དང༌། བྱུ་རུ། གཡུ་
60



བཅས་རྒྱུ་སྤུས་ཡག་ཤོས་བརྒྱན་པ། འཕྲེད་ལ་ཕྲེང་ཤར་གསུམ་བརྒྱབ་པའི་
དང་པོ་དུང་ཤར་གཅིག་དང་གཡུ་བྱུར་བཅས་འདོགས་པ་དང༌། གྱེན་ཐུར་
ཤར་གཅིག་ཡོད་པ་འདོགས་སྲོལ་ཡོད། ཡང་རང་གི་ཁྱོ་བོ་འདས་གྲོང་ཕྱིན་པ་
ཡིན་ན་མྱ་ངན་མཚོན་བྱེད་རྩི་ལུ་འདོགས་སྲོལ་མེད་པ་རེད། དེ་མིན་ལྟེབ་ཆེན་
(ཨ་ཟོ་)ཞེས་པ་ཞེང་ཚད་མཐོ་གང་ལྷག་དང༌། རིང་ཚད་སྒབ་མཐའ་བར་
ཡོད་པའི་ཐོག་གཡུ་དང་བྱུ་རུ་གང་ཡོད་ཕྲེང་རྡོག་སྦྲེལ་ཏེ་འཕྲེད་ལ་བརྒྱད་སྒྲིག་
གམ་དྲུག་བསྒྲིགས། གཡུ་ལྟར་ལིང་ཚེ་གྲུ་བཞི་རེ་དང་བྱུ་རུ་ལིང་ཚེ་གྲུ་བཞི་རེ་
ཚོ་དང་ཚོ་རེ་རེ་བཞིན་ལྟག་ཕུད་ནས་སྐེད་རགས་འཆིང་སར་ལྟེབ་གཅིག་བྱས་
ནས་གོས་ཀྱི་ སྒམ་མཐའ་བར་དུ་ཡོད་པ་ རེད། ད་དུང་གཡུ་བྱུར་ཕུད་པའི་
དངུལ་ཊམ་དང༌། འགྲོན་བུ། ཁྲོ་ལོ། སིལ་སིལ་ཚར་ལོ་ཆུང་ཆུང་བརྒྱུན་
པ་ནི་མགོ་རྒྱན་ཅུང་རྒྱས་པ་ཡིན། ལྟེབ་ཆུང་ཞེས་པ་ནི་དཀྱིལ་དུ་སྤུ་མ་ནག་པོ་
དང༌། མཐའ་ལ་མགོ་སྣམ་དམར་པོའི་འཇའ་སྒྲིག་ཅན་ཐོག ་གཡུ་དང་བྱུ་
རུ་ཕྲེང་ཤར་གཅིག་བརྒྱན་སྲོལ་ཡོད་པ་དང་དེའི་མཐར་ཊ མ་དཀར་དང་། ཁྲོ་
ལོ། ཚར་ལོ་བཅས་བརྒྱུན་སྲོལ་ཡོད་པ་རེད། གོང་མཚུངས་བཞིན་ད་དུང་
ཡུལ་སྟོད་སྨད་དང༌། འབྲོག་ཞིང་ཁུལ་དབར་ད་དུང་སྐྲ་ཆས་མི་འདྲ་བ་བརྒྱན་
ཚུལ་མང་བ་ཡོད། རྣ་བ་གཉིས་སུ་རྣ་རྒྱུན་ཨ་ལོང་ (རྣ་ཆ་)གཡུ་ཕྲ་ཅན་་
གསེར་དངུལ་གང་རུང་དང་ཆེ་ཆུང་མི་འདྲ་བ་མང་པོ་ཡོད་པ་དང༌། རྒྱུན་དུ་
གཡུ་དང༌། བྱུ་རུ། མུ་ཏིག མ་ན་ཧོ་སོགས་རྣ་འཛར་ཅི་རིགས་བརྒྱུན་
སྲོལ་ཡོད་པ་དང༌། སྐེ་ལ་སྐེ་འཁོར་( སྐེ་ཕྲེང་)ཞེས་གཟི་མགུལ་དང༌། བྱུ་རུ།
པད་རག མཆོང་གཟི། རྡོ་གཟི། དུང་འཁོར་བཅས་ཕྲེང་རྡོག་ཆེ་གྲས་སྐེ་
འཁོར་གཅིག་ནས་བཞི་ལྔ་བར་དང་། གཟི་མཆོང་གཡུ་བྱུར་སྤེལ་མའི་བར་
མཚམས་མུ་ཏིག་བརྒྱན་པའི་ཕྲེང་བསྟར་གོང་འོག་འདོགས་སྲོལ་ཡོད་པ་མ་ཚད།
གསེར་དངུལ་གྱི་གའུ་གཡུ་ཕྲའི་ཚོམས་བུ་ཕྲ་རྒྱན་མཛེས་པར་བརྒྱན་པའི་བཀོད་
67



Ap
དབྱིབས་གྲུ་བཞིའམ་གྲུ་བརྒྱད་དམ་གའུ་སྒོར་མོ་གསེར་མཐོང་ཅན་གཅིག་ནས་
གཉིས་གསུམ་བར་འབྱོར་པ་ཆེ་ཆུང་ལ་གཞིགས་ནས་རབ་འབྲིང་དང་ཆེ་ཆུང་ཅི་
རིགས་གོང་འོག་ལྟར་བྲང་རྒྱན་དུ་མངོན་པ་བྱེད། གཞན་ཡང་ལག་གཉིས་སུ་
ལག་གདུབ་དངུལ་གྱི་ཕྲ་རྒྱན་ཅན་དང་། ཚག་མ་ཧྲིལ་མ་འཇམ་རིས་ཅན་དང་
དེ་མིན་ཚོས་གཞི་སྣ་ཚོགས་ཡོད་པ་ སྤོས་ཤེལ་རིགས་སམ་མང་ཉུང་ཅི་རིགས་
མཆིས། དེ་ནས་སོར་གདུབ་མཛུབ་མོ་དཀྱིལ་མཛུབ་དང་སྲོག་མཛུབ་བཅས་
སུ་དངུལ་གྱི་མཛུབ་རྒྱན་ལ་གཡུ་དང་བྱུ་རུའི་ཕྲ་གོང་བརྒྱབ་པའི་ཚིགས་རྒྱན་བཟོ་
དབྱིབས་ཕོ་མོ་གཅིག་མཚུངས་ཡིན། གཞན་ཡང་ཆབ་མ་ ( སྐེད་ཆབ་）ཞེས་
པ་སྐྱེད་པའི་རྒྱན་ཆ་ཞིག་ཀྱང་རེད། དེ་ཡང་རབ་དངུལ་ཆབ་གསེར་མཐོང་
ཅན་གྱི་ཚག་མའི་རི་མོར་བཀྲ་ཤིས་པའི་རྒྱན་དུ་རྟགས་བརྒྱད་དམ། ཚེ་རིང་
རྣམ་དྲུག ནོར་བུ་ཆ་བདུན། གཞན་ཡང་མེ་ཏོག་པད་མ་ལ་ཤིང་ལོ་དང་
འབྲས་བུ་གསུམ་ལྡན་བཅས་འབུར་བསྐོས་ཅན་ཡོད་པ་རེད། སྔ་རབས་སུ་
བུད་མེད་ཀྱི་ལུས་ཀྱི་ རྒྱན་ཆར། བཀྲོལ་བསྐོས་རི་མོ་ སྟག་ སེང་ཁྱུང་འབྲུག
མཐུན་པ་སྤུན་བཞི། རྒྱལ་སྲིད་སྣ་བདུན། བཀྲ་ཤིས་རྫས་བརྒྱད་ལྟ་བུའི་རི་
མོ་བཀོད་སྲོལ་མེད་པ་རེད། དེ་མིན་ལྕགས་ཆབ་དང་སྟོན་ཆབ་སོགས་དར་
སྲོལ་མང་། དེ་མིན་མདུན་དུ་ཞོ་ཆར་ཞེས་པའི་འདོགས་ལུང་ཐོག་དུང་བསྟར་
བརྒྱན་ཞིང་། རྒྱུ་ཆ་ནི་དངུལ་དང་སྟོང་། ལྕགས་དང་རག་ཅི་རིགས་མཆིས།
གློ་ཁུག་ཅེས་ཕྲ་བཟང་བཀོད་ལེགས་ལྡན་པ་ཞིག་དང་། གཡས་གཡོན་གཉིས་
སུ་གློ་ཟུང་ཞེས་ཆེ་ཆུང་ཅི་རིགས་ཆ་གཅིག་དང་གཉིས་འདོགས་སྲོལ་ཡོད་པ་
དང༌། མདུན་ནས་དངུལ་ཐག་གིས་སྦྲེལ་བ་དང་ཁ་ཤས་འབའ་ཁུག་ཁབ་ཤུབ་
ཅེས་དངུལ་ཐག་ཤར་མ་རིང་ཐུང་ལྔ་ཙམ་ཡོད་པས་སྣེ་མོར་དངུལ་གྱི་ཁྲོ་ལོ་དང་
སིལ་སིལ་དངུལ་ཐག་གིས་མདུད་མཚམས་གཡས་གཡོན་དུ་སྟོང་སྐུད་ཚར་ལོ་
དམར་ པོའམ་ སེར་ པོ་ སྔོ་ མོ་ལྗང་ ཁུ་ བཅས་ ཀྱི་ཆུན་ པོ་ འདོགས་ སྲོལ་ ཡོད་ པ།
62



གཟབ་སྤྱོད་ཀྱི་རྒྱན་ཆ་དེ་དག་ཡུལ་སྲོལ་གྱི་ཆ་ལུགས་མཐོང་རྒྱུན་ཆ་ཤས་ཡིན་པ་
དང་རྒྱུན་དུ་དེ་ཙམ་གྱི་རྒྱན་ཆ་རྒྱས་པོ་རང་མེད། སྟབས་བདེའི་ངང་སྤྱོད་ཚུལ་
ཡོད། གཞན་ཡང་འབྲོག་མོ་ཕལ་ཆེ་བ་གློ་ལ་ཞོ་ཆར་དང༌། ཞོ་སྒྲོག འུར་
ཐག་བཅས་རྒྱུན་མཁོ་གློ་ལ་འདོགས་སྲོལ་ཡོད། འོན་ཀྱང་རྒྱུན་ཆ་ནི་ཚང་མ་
གཅིག་མཚུངས་མ་ཡིན་པར། མགོ་སྐྲ་གོས་རྒྱུན་མི་འདྲ་བ་མང་བ་ཡོད་པ་རེད།
དམིགས་གསལ་གྱི་རྒྱན་ཆ་ཞེས་པ་ནི། མེ་མདའ་སྟེ་སྤྱིར་སྐྱེས་པ་ཕོ་ཡི་
རྒྱུན་ཆ་ལ་གནའ་དུས་མི་རྣམས་ཀྱིས་ཁ་རྒྱུན་དུ་མི་བརྒྱ་བློ་སེམས་གཅིག་འདྲ་
དགོས། རྟ་བརྒྱ་ཁ་རུ་མཉམ་འཐེན་དགོས། མཚོན་བརྒྱ་ཡུ་ལུང་མཉམ་འཇུ་
དགོས་ཞེས་དཔེ་ལྟར་མི་རྟ་མཚོན་གསུམ་མིང་མཉམ་གྲགས་ཡིན་པས། སྔ་
རབས་བོད་མི་ལ་བོད་མདའ་ཞེས་པ་དེ་ཡང་རུ་ཤིང་གཉིས་ཀྱི་རྩེ་ལ་ལྕགས་ནག་
གི་རུ་བཤན་དང་། རུ་དར་ཡང་རྒྱག་སྲོལ་ཡོད། དེ་མིན་དུ་ལེན་དང༌། སྤྲ་
བ། ཏིང་དཀར། དཔུང་ཡུ། སྒོམ་ཤིང༌།（ཉ་རྔ་) སྦི་སྡེ། སྦི་ཤུབ།
སྣ་ཁེབས། སྐམ་གནོན། འགྲམ་ཤན་བཅས་དང་ཆབས་ཅིག་རྗེས་རྭ་དང་
མདེའུ་ཁུག་བཅས་གློ་ལ་འདོགས་སྲོལ་ཡོད་པ་དང་། ཕྱིས་སུ་འཕྲུལ་མདའ་
ཐོན་རྗེས་རུ་ཤིང་གཉིས་ལ་དངུལ་ཤན་ཅན་དང་མདེའུ་ལྔ་ཆག་གམ་མདེའུ་ཉི་ཤུ་
ནས་བཞི་བཅུ་བར་སྐེད་འཁོར་ཡོད་པ་དེ་དག་ནི་དབྱར་སྐྱིད་དང༌། དུས་སྟོན་
སྤྱི་བསང་། - དགྲ་ལྷ་དཔང་བསྟོད་ལ་སོགས་པ་མི་འདུ་ རྟ་འཚོག་བྱས་ པའི་
སྐབས་སུ། ། སྐྱེས་པ་ཕོ་ལ་མིའི་རིགས་ཀྱི་རྒྱན་ཆ་དང༌། རྟ་ཡི་སྒ་ཆས། གོ་
མཚོན་ཆ་བཅས་ཀྱིས་ དཔའ་བའི་ཉམས་དང་ ལྡན་ པའི་མཚོན་རྟགས་ཀྱི་སྐྱེ་་་
མཚར་ངོམས་ཏེ་རྟ་ལ་སྒ་སྲབ་ཀྱི་བརྒྱན་དང་མི་ལ་འཁོར་གསུམ་འདོགས་པའི་
སྲོལ་རྒྱུན་ཡོད། མི་རིགས་ཀྱི་ཁྱད་ཆོས་ལྡན་པའི་རྒྱན་ཆ་གོང་གསལ་དེ་ལྟར་
ལམ་ཙམ་མ་གཏོགས་ཞིབ་ཕྲ་བཤད་མི་ཚར།
63



ལོ་གསར་གྱི་དུས་སྟོན།
དེ་ཡང་ལོ་གསར་གྱི་དུས་སྟོན་སྐོར་སྤྱི་དང་བྱེ་བྲག་དབྱེ་ནས་མདོར་བསྡུས་
ཙམ་ཞིག་ཞུས་ན། སྤྱིར་ལོ་གསར་པ་ཞེས་པ་ནི་ལོ་དང་ཟླ་བ་རེ་རེ་བཞིན་ཆུ་ཡི་
གཉེར་མ་ལྟ་བུ་ལོ་ཟླ་ཚེས་དུས་བཞི་རྫོགས་མཐའ་མེད་པ་ཞིག་ཀྱང་ཡིན་མོད།
འོན་ཀྱང་ལོ་འཁོར་ལ་ཟླ་བ་བཅུ་གཉིས་དང་། ཞག་མ་སུམ་བརྒྱ་དྲུག་ཅུ་རེ་ལྔ།
ཆུ་ཚོད་བརྒྱད་སྟོང་བདུན་བརྒྱ་དྲུག་ཅུ་ཡོད་པའི་དུས་རིམ་རེ་རེ་བརྗེ་མཚམས།
གསར་དུ་ཚེས་པའི་ལོ་ཟླ་ཞག་དུས་དང་པོ་ཚེས་པའི་ཉིན་དེར་ལོ་གསར་པ་ཤར་
བ་ཟེར། སྤྱིར་རང་ཁུལ་དུ་ལོ་གསར་དུས་སྟོན་ཁག་ཁ་ཤས་གཏོང་སྲོལ་ཡོད་པ་
དེའང་། ལོ་ཆེན་ནམ་ལོ་ཆུང་ཞེས་པ་དང༌། བོད་ལོ་དང་སོ་ནམ་ལོ་གསར་
(རྒྱ་ལོ་ལོ་ཆེན་ཞེས་ལོ་འགོ་འཛིན་ཚུལ་ཐད་མི་འདྲ་བ་ཁ་ཤས་ཡོད་ནའང་
ཕལ་ཆེ་བ་ནི་གཅིག་གྱུར་ཡིན་པ་རེད། དེ་ཡང་ལོ་གསར་རྒྱ་ལོ་ཞེས་སྲོལ་ནི།
བོད་ཟླ་བཅུ་གཉིས་པའི་ཚེས་གཅིག་ལ་ལོ་གསར་གཏོང་སྲོལ་འདི་ཡང་སྔ་རབས་
ལོ་རྒྱུས་ཐོག་ཞེ་ན། བོད་དུ་བཙན་པོ་ཁྲི་ལྡེ་གཙུག་བརྟན་གྱི་སྐབས་སུ་སྤྱི་ལོ་
༧༡༠ ལོར་རྒྱ་བཟའ་གྱིམ་ཤིང་ཀོང་ཇོ་( ཅིན་ཁྲིན་ཀོང་ཇོ་)རྒྱལ་པོའི་ཁབ་ཏུ་
བསུས་ནས་རྒྱ་རྩིས་ལུགས་ཀྱི་ལོ་གསར་སྐབས་དེ་ནས་བཟུང་ལོ་འགོར་རྩིས་པའི་
དབང་དུ་བྱས་པ་ཡིན་བཟོ་འདུག ཡང་འབྲོག་ཁུལ་དུ། བོད་ཟླ་བཅུ་གཅིག་
པའི་ཚེས་གཅིག་ལ་ལོ་གསར་པ་བརྗེས་པ་ཡིན་ཞེས་པ་བེའུ་ལུག་ལོ་གསར་ཞེས་
གཏོང་སྲོལ་ཡོད་པ་རེད། གཞན་ཡང་ད་ལྟར་ཕལ་ཆེ་བའི་ལོ་གསར་དེའང་
ཧོར་ཟླ་དང་པོའི་ཚེས་གཅིག་ཉིན་ལོ་གསར་བྱེད་པ་འདི་ལ་ཁག་གཅིག་གིས་ལོ་
ཆེན་ཞེས་དེ་ཟླའི་སྔོན་མ་དེ་ལ་ལོ་ཆུང་ཞེས་བརྩི་བ་དང་ཕྱི་མ་འདི་ལོ་གསར་ཆེན་
མོ་ཞེས་རྒྱས་ཤོད་བྱེད་པ་འདི་ནི། སྤྱི་ལོའི་དུས་རབས་བཅུ་གསུམ་པར་བོད་ཀྱི་
ཞེས་སྲོལ་ལ་ཧོར་ཇིང་གེར་རྒྱལ་པོ་ཟེར་བ་དང༌། རྒྱའི་སྐད་དུ་ཁྲེང་ཅི་སི་ཧན་
64



ནམ་མིང་དངོས་སུ་ཐེ་མུ་ཀྲིན་བྱ་བའི་སོག་པོའི་སྐྱེས་བུ་དཔའ་སྙིང་དྲག་རྩལ་
ལྡན་པ་དེ་བྱོན་ནས་ཡུལ་གྲུ་ཁག་མང་པོ་གཅིག་གྱུར་བྱས་པར་བརྟེན། དེའི་
དུས་ནས་བོད་དུའང་ས་སྐྱ་པས་འཇའ་ས་བསྒྲགས་པ་ནས་བཟུང་ཧོར་ཟླའི་སྲོལ་
འཛིན་པ་འདི་བྱུང་ནས་ད་གཟོད་ཧོར་ཟླ་དང་པོའི་ཚེས་གཅིག་ཉིན་ལོ་གསར་
གཏན་ལ་ཕབ་པ་ཞིག་རེད་འདུག སྤྱི་ལོའི་ལོ་གསར་ནི་ལྕགས་བྱ་ལོ་ཡེ་ཤུའི་མ་
ཤི་ཀ་སྐྱེས་ནས་བཟུང་སྤྱི་ལོ་བརྩི་འགོ་ཚུགས་པ་ཞིག་ཡིན་པ་ནི་བཤད་མ་དགོས་
པ་ཞིག་ཀྱང་རེད། བོད་ རབ་ བྱུང་ཞེས་ པ་ནི། སྤྱི་ལོ་ ༡༠༢༧ལོར་དུས་་་
འཁོར་ བོད་ ལ་བསྒྱུར་ནས་ བོད་ཀྱི་རབ་བྱུང་ དང་པོ་ མེ་ཡོས་ ལོ་འགོ་ཚུགས།
ཕྱོགས་མཚུངས་བྱེ་བྲག་ཏུ་དབྱེ་ན།
ལོ་གསར་པ་མ་ཚེས་པའི་ཟླ་སྔ་མའི་ཉི་ཤུ་དགུ་ཉིན་ཞོགས་པ་སྔ་མོར་ཡར་
ལངས་པའི་རྗེས་སུ་དགུ་ཕྱག་(དགུ་བྱབ་) ཞེས་སྡོད་ཁང་ནང་གི་དུ་ཐལ་དང་ཕྱི་
ནང་ཚང་མ་གད་ཕྱིས་ལེགས་པར་བྱེད་པ་དང་འབྲོག་པ་ཡིན་ན་སྦྲ་ཁྱིམ་ཕྱི་ནང་
ཉེ་འཁོར་གྱི་གད་སྙིགས་དང༌། ནང་གི་དུ་དྲེག་ གམ་དུ་བ་རལ་བ་ སོགས་་་་
གཙང་མར་ཕྱག་ནས་ཕྱི་ལ་དོན་ཏེ་དུ་དྲེག་རྒྱ་ལམ་དུ་བསྐྱལ་ནས་དུ་ཐིག་ཚོམ་
དགུར་བགོས་མཐར་མདའ་གཞུའི་རི་མོ་ཞིག་ཏུ་བྲིས་ཏེ་དགུ་ལུད་སྐྱེལ་ཟེར་བ་
ཡིན།
སྤྱིར་བཏང་ཉིན་དེར་ཕྱི་ནང་གཙང་སྦྲ་ཕུད་ནང་མི་ཡོངས་རྫོགས་ཀྱིས་ལོ་
གསར་གྲ་སྒྲིག་གི་ལས་ཀ་ཁོ་ན་བྱེད་ཀྱི་ཡོད། གཞན་ཡང་ཁྱིམ་ནང་གི་མཛེས་
ཆས་དེ་རྣམས་གྲལ་བསྟར་འགྲིག་པོར་བསྒྲིགས་ཐོག་ཕྱི་དྲོར་ཁྱིམ་མི་ཡོངས་་་་
རྫོགས་ཀྱི་གྱོན་ཆས་དང་མགོ་སྐྲ་སོགས་དཀྲུ་དགོས་པ་རེད། ངག་རྒྱུན་གཏམ་
གྱི་དཔེ་ལ་སྐྱིད་ན་ཉ་སྐྲ་མ་དཀྲུ། སྡུག་ན་ལོ་སྐྲ་མ་ཁུར་ཞེས་ཟེར་སྲོལ་ཡོད་པ་
ལྟར། བོད་ཚེས་སུམ་བཅུར་(གནམ་གང་) ལ་མགོ་སྐྲ་འཁྲུ་མི་དར།།
གོད་བླུད་ཅེས་པ་ནི་ཉི་ཤུ་དགུའི་ནུབ་མོ་ས་མ་རུབ་ཙམ་དེར་གོད་བླུད་



ཟེར་སྔ་དུས་སུ་འབྲོག་པ་ཤས་ཆེས་ལྕི་བ་ལས་བཟོས་པའི་མི་ནག་ཁལ་གཞོན་
ཞིག་ གི་ མགོ་ ལུས་ ལ་ ཕྱུགས་ རིགས་ གོད་ ཁ་ བྱུང་ བའི་ སྤུ་ སྣ་ གཡོག་ པ་ དང༌།
ཕྱུགས་རིགས་ཀྱི་རྡང་ དུམ་དང༌། སྐེ་ལུང་། སྣེ་འགུག ཆ་རུ། སྣལ་
དུམ་སོགས་རྙིང་རུལ་ཅི་རིགས་ལུས་ཀྱི་རྒྱན་ཆར་བཏགས་པ་ཞིག་ཏུ་བཅོལ་ཏེ།
རང་རང་གི་སྦྲ་ཁང་གང་ཡིན་མི་མཐོང་སར་སྐྱེལ་གྱི་ཡོད་རབས་འདུག ་དེ་ནི་
ཕྱུགས་རིགས་ལ་གོད་ཁའི་འཕྲོ་གཅོད་པ་དང་། ལོ་གསར་པ་ཤར་ནས་ལོ་སྐག་
དང་གོད་ཁ་མི་འབྱུང་བའི་རྐྱེན་ཟློག་ཆེད་དུ་ཟློག་པ་བྱེད་སྲོལ་ཡོད་པ་འདྲ་འདུག
དུས་ཕྱིས་སུ་དེ་འདྲ་ཡོད་སྲོལ་མི་འདུག །
དགུ་ཐིག་ཅེས་པ་ནི་གྲོ་ཞིབ་ཀྱིས་ཁྱིམ་སྦུག་དང༌། ནང་གི་གཡས་གཡོན།
ཀ་བ་དང་སྒོ་ཐོག་བཅས་སུ་དགུ་ ཐིག་ཟེར་བའི་དཀར་ཐིག་འཐེན་སྲོལ་ཡོད།
དཀར་ཐིག་གི་རི་མོ་ནི་ཉི་ཟླ་དང་གཡུང་དྲུང་དགའ་འཁྱིལ་བཅས་དང་། ལག་
བྲིས་བདེ་བ་རྣམས་ཀྱིས་ལོག་ལ་བཀྲ་ཤིས་རྟགས་བརྒྱུད་དང་རྒྱ་ནག་ལྕགས་རི་
སོགས་རྟེན་འབྲེལ་མཚོན་བྱེད་ཀྱི་རི་མོ་སྣ་ཚོགས་དང་བཀྲ་ཤིས་བདེ་ལེགས་ཕུན་
སུམ་ཚོགས་ཞེས་ དབུ་ ཅན་འབྲི་སྲོལ་ཡོད། ་འབྲོག་ པ་ ཡིན་ ན་ སྦྲ་ སྒོ་དང༌།
གུང་ཤིང༌། ཀ་བ། ཐབ་ཀ་ ( སྐྱིད་པུ་）སོགས་སུ་ནོར་བུ་སུམ་ཐིག་དང་
དཀར་ཐིག་བཅས་འབྲི་དགོས།
དགུ་ཐུག་ཅེས་པ་ནི་ཉི་ ཤུ་དགུ་ཡི་ནུབ་མོར་གནམ་ལ་སྐར་གྲལ་ཚང་མ་
འགྲིག་ཚར་བའི་རྗེས་སུ་གོ་འདུ་ཞེས་ཉིན་དེར་ལས་ཀ་ཚང་མ་གྲུབ་པའི་རྗེས་སུ་
ནང་མི་ཚང་མ་ལྷན་དུ་འཛོམས་ཏེ། དགུ་ཐུག་ཅེས་བག་ཐུག་ནང་སོ་ སོའི་
འབྱོར་པ་ལ་གཞིགས་ནས་ཟས་སྣ་དགུ་འཛོམས་པའི་ཐུག་པ་བསྐོལ་ བ་དང༌།
དུས་མཚུངས་ཐུག་པའི་ནང་དུ་མིང་འདོགས་ཞེས་ གྲོ་བག་རིལ་ལ་ གཟུགས་ས་
བརྙན་སྣ་ཚོགས་བཟོས་སྟེ། དཔེར་ན་དཔའ་མ་འབྲོང་གི་གཟུགས། སྔར་མ་
ཝ་ཡི་གཟུགས། གྲུང་པོ་ཁྲ་ཡི་གཟུགས། གླེན་པ་ལུག་གི་གཟུགས། ཞེས་
66



པ་དང་། ཡང་ས་མཐའ་སྐོར་བའི་ཨ་ལོང་། ཐབ་རྩ་གནས་པའི་གོ་གཡོག
ཡར་ འགྲོའི་ སྐུས་ དང༌། མར་ འགྲོའི་ ཡོབ། རུས་ དཀར། རིགས་ ནག
རྐུན་མ་ལག་རྡུམ། རྫུན་ཆེ་མགོ་རིལ། ཕུ་དུང་གློ་གླེབ་ཞེས་པ་ལྟ་བུ་ཁ་ཅི་
བདེ་དང་ལག་སུ་བདེར་བཟོས་ཏེ་ཐུག་པའི་ནང་དུ་བཏབ་པ་དེ་དག རང་སོ་
སོར་པོར་པའི་ནང་གང་ཐེབས་ཕན་ཚུན་སྟོན་རེས་དང་བཤད་པ་བརྒྱབ་སྟེ་རྩེད་
མོ་ཧབ་དགད་སློང་གི་ཡོད་པ་དང༌། ཐུག་པ་ཕོར་པ་གསུམ་ནས་དགུ་བར་
འཐུང་ དགོས་ ཞེས་ ཨུ་ ཚུགས་ ཀྱིས་ ཞལ་ སྒྲོན་ ཐེངས་ ཁ་ ཤས་ རྒྱག་ སྲོལ་ ཡོད།
སྤྱིར་བཏང༌ དམངས་ ཁྲོད་ དུ་ ངག་ རྒྱུན་ ལས་ ཐུག་ པའི་ རིགས་ ནི་ དོ་ བཞེས།
ཞིམ་པོ་འདུག་ན་སུམ་བཞེས། ལོང་ཟ་བརྒྱབ་ན་བཞི་པ་ཞེས་ཟེར་ནས་གང་
འཐུང་གཏན་ནས་མི་རུང་ཞེས་ཤོད་སྲོལ་དེ་འདྲ་ཡོད་པ་རེད། །
གནམ་གང་ཉིན་དུ་ལོ་གསར་གྱི་སྟ་གོན་ཡིན་པ་སྟེ། ཉིན་དེར་སྔ་ལོ་ཡོལ་
བའི་ནང་དུ་ལས་ཀ་བྱེད་འཕྲོ་ཁ་ཤས་མ་ལུས་པ་བྱེད་པ་དང༌། ལོ་གསར་རྗེས་
སུ་ལས་ཀ་གསར་པ་རྣམས་ཀྱི་འགོ་བརྩམ། དེ་མིན་ལོ་གསར་གྱི་གྲ་སྒྲིག་གཙོ་
བོ་ཡིན་པ། དེ་ཡང་གྲོ་གཅུས་སྲེག་པ་དང་། ལུག་མགོ་དང་ ཤ་འཚོད་པ།
གྲོ་མ་འབྲས་སིལ་བཟོ་བ། མེ་ཤིང་གྲ་སྒྲིག་བྱེད་པ་སོགས་ལོ་གསར་ཚེས་གཅིག་
ཉིན་གང་དགོས་ཡོ་བྱད་དང་ཟས་རིགས་ཐམས་ཅད་འཐུས་ཚང་དང་གྲ་སྒྲིག་
ཚར་བ་བྱས་ཏེ། དགོང་མོར་ཁ་རྒྱུན་དུ་གནམ་གང་དགོང་མོར་དགོང་ཟས་
ཡག ཚེས་གཅིག་ནངས་མོར་ནང་ཇ་ཡག་ཅེས་ཟེར་སྲོལ་ལྟར། ནང་མི་བུ་
ཕྲུག་ཚང་མ་དགོང་ཟས་ཡག་པོ་བཟས་ཚར་རྗེས། སྲིད་འཁོར་ཕག་གི་དུས་
ཚོད་( ཆུ་ཚོད་བཅུ་གཉིས་) ཡོལ་གྲབས་ཙམ་ན། གྲོ་སོ་ཕྱེ་མར་སྟེང་ཤིང་གི་རྩེ་
སྒྲོ་ལ་མར་གྱི་ཉི་ཟླ་ནོར་བུའི་དཀར་རྒྱན་བཏགས་ཏེ་སྒྲོན། དེ་མིན་ལོ་མགོ་
དང་ལོ་ཞོ། ལོ་ཆང་དང་ལོ་ཐུད། གཞན་ཡང་ཇ་ཕུད་འོ་ཕུད། གྲོ་མ་
འབྲས་སིལ། གྲོ་གཅུས་སྡེར་ཁ། ཇ་མར་ཚྭ་བུལ། ཤིང་ཏོག་མངར་རིགས།



ལུག་ཤ་ལག་པ་ (ཁྲབ་ཡ་）སོགས་ཀྱི་སྟོན་མོའི་ ཟས་རིགས་གང་ཡོད་ཀྱི་ཕུད་
རྣམས་གཙང་སར་ཡིད་འོང་ལྡན་པ་བཀོད་དེ། ཁྱིམ་གྱི་རྟེན་གསུམ་རྣམས་ལ་
སྙན་ཤལ་སྒྲོན་པ་དང་བཀྲ་ཤིས་བདེ་ལེགས་ཡོང་བའི་སྨོན་ལམ་འདེབས། ལོ་
ཕུད་དེ་རྣམས་ལོ་གསར་པའི་ལོ་བདག་ལྷ་ལ་ཕུལ་བའི་ཚུལ་ཡིན་ལ་བཟའ་བཏུང་
ལོངས་ སྤྱོད་ ཕུན་ སུམ་ ཚོགས་ པོ་ ཡོང་ པའི་ རྟེན་ འབྲེལ་ གྱི་ མཚོན་ བྱེད་ ཡིན།
འབྲོག་པ་ཚོ་ཡིན་ན། སྦྲའི་གུང་ཤིང་དང། ཀ་བ། སྒོ་ཐོད་བཅས་སུ་ཁ་
བཏགས་འགེལ་བ་དང་། ཁྱིམ་སྦུག་དུ་གཡང་སྒྱེ་དང་མདའ་དར་ལ་ཁ་
བཏགས་དང་མར་རྒྱན་བཏགས་ཏེ། དགུན་གྱི་འཁྱག་བག་རྡོག་རྡོག་མང་པོ་
བརྐོས་ནས་སྦྲ་གུར་གྱི་རྒྱབ་ངོས་དང་ཕྱུགས་ ལྷའི་ཁར་ ཕྲེང་ལྟར་བསྒྲིགས་པ་་
སོགས་བྱེད་ཀྱི་ཡོད་པ་རེད། ཡང་འབྲོག་པའི་ཁྱིམ་དུད་ནང་དུ་ཁ་བཏགས་
དཀར་གཙང་མེད་མཁན་རྣམས་ཀྱིས་ཚབ་མཚོན་གྱི་གཡང་དཀར་ལུག་གི་བལ་
འཇམ་དཀར་གཙང་ནར་མོ་བྱས་ཏེ། འོ་ཟོ་དང་རྒྱ་མདོང་། ཆུ་ཟོམ་སོགས་
ཀྱི་ཁར་གཡོགས་པ་དང་། ཁྱིམ་སྦུག་ཏུ་དོ་རྩིག་གྲུ་བཞིའི་སྟེང་དུ་འཕྱིང་དཀར་
གྱི་ཁེབས་ཁར་ཕྱུར་བའི་གཡུང་དྲུང་རི་མོ་བྲིས་པའི་ཐོག་ཏུ། ཕྱེ་མར་དང༌།
ཞལ་གྲོ། ཞོ་ཕུད་། འོ་ཕུད། གྲོ་མ་མར་ཁུ། མཆོད་མེ་དང་ཡོན་ཆབ་
བཅས་ཕུལ་ཏེ་བཀྲ་ཤིས་སྨོན་ལམ་རྒྱག་སྲོལ་ཡོད་པ་དང༌། དེ་ལྟར་མཆོད་པ་
ཟས་ཕུད་ཀྱི་གྲས་སུ་ལུག་མགོ་མར་གྱིས་བརྒྱན་པ་ཞིག་དགོས་པ་དེའང་ཁ་དཔེ་
ལ་ལོ་གསར་ཡོད་པ་ཤེས་དུས་ལུག་མགོ་དགོས་པ་ལོས་ཤེས་ཞེས་ཤོད་སྲོལ་ལྟར་
མེད་ཐབས་མེད་པ་ཞིག་ཏུ་བརྩི་སྲོལ་ཡོད། དེ་ཡང་ཁག་གཅིག་གི་བཤད་རྒྱུན་
ལ། སྔ་དུས་བོད་དུ་ནང་ཆོས་མ་དར་གོང་དུ་བོན་ཆོས་སྐབས་སུ་བོད་ལུགས་
མཚོན་རྟགས་སུ། སྒོ་ལ་ཉི་ཟླ་དང་གཡུང་དྲུང་རི་མོ་དང༌། ལུག་མགོ་ཕྱེ་མར་
བཀོད་སྲོལ་དུ་མཚོན་ཞེས་པ་དང༌། ཡང་ཁ་ཤས་ཤེ་ན། རྒྱ་ལོ་ལོ་གསར་ཞེས་
པ་ནི་མགོ་ནག་དཔོན་པོ་རྒྱུ་གོང་མ། རྒྱ་ནག་གོང་མའི་བླ་ལུག་ཡིན་ཞེས་ཤོད་
68



སྲོལ་ཡང་ཡོད། གང་ལྟར་ལོ་གསར་སྐབས་སུ་ལུག་མགོ་དགོས་པ་མཚོན་ཚུལ་
མི་འདྲ་བ་ཡོད་ཀྱང་། བོད་མི་རིགས་རང་ཉིད་ཀྱི་ཁྱད་ཆོས་ལ་བསྟུན་ནས་
བཤད་ན། སྒོ་ཕྱུགས་དཀར་ནག་ཁྲ་གསུམ་ཞེས་པའི་ནང་ཚན། གཡང་
དཀར་ལུག་ཅེས་པ་འདི་ནི་ཁ་དཔེ་ལ་སྙོམས་ལུག་ལས་ཆུང༌། གཤིས་བལ་ལས་
འཇམ་ཞེས་དཔེ་ལྟར། སྙོམས་ཆུང་གཤིས་བཟང་ཞིག་ལ་དཔེར་བཞག་པ་
ལས། མི་རིགས་རང་ལ་བསྟུན་ན་བཟའ་བའི་ཤ། བཏུང་བའི་ཞོ། གྱོན་
པའི་གོས་བཅས་དགོས་མཁོ་མཐའ་དག་རེ་བ་སྐོང་བའི་སྒོ་ཕྱུགས་ཁྱད་པར་ཅན།
དཔལ་ གཡང་བཅུད་གསུམ་དང་། རྒྱུ་ནོར་ཟས་གསུམ་ཚང་བའི་གཡང་་་་་
དཀར་ལུག་ཅེས་དགེ་མཚན་ཁྱད་དུ་འཕགས་པའི་བཀྲ་ཤིས་མཚོན་རྟགས་ཞིག་
ཏུ་བརྩི་ཚུལ་ཡོད་པ་རེད།
གནམ་ལོ་གསར་དུ་བཞད་པའི་ཚེས་གཅིག་ཉིན། ཐོ་རེངས་སྟག་གི་སྔ་
ཆ་ནམ་སྐྱ་མདའ་མ་བཏང་གོང་ནས་ནང་མི་རྒན་གཞོན་ཚང་མ་ཡར་ལངས་ཏེ།
སྐྱ་མདའ་བཏང་མ་ཐག་ཁྱིམ་ཚང་ནང་གི་གཞོན་ནུ་ཞིག་ལོ་གསར་པའི་ཆུ་ཕུད་
ལེན་པར་འགྲོ་གི་ཡོད། ཆུ་ཕུད་དང་པོ་ལེན་པར་འགྲོ་རྒྱུ་དེ་ནི་གནམ་ལོ་་
གསར་ཚེས་ཀྱི་ཚེས་གཅིག་ཉིན་མོའི་ལས་ཀའི་གོ་རིམ་དང་པོ་ཞིག་ཀྱང་ཡིན།
སྐབས་དེར་ཆུ་ཕུད་སྔོན་དུ་མི་ཚང་སུ་འདྲ་ཞིག་གིས་ལེན་ཐུབ་ན་དེ་ཡང་གསར་
དུ་ཚེས་པའི་ལོ་དེར་བྱ་བ་ལམ་ལྷོངས་དང་བསམ་དོན་ཐམས་ཅད་འགྲུབ་པར་
བརྩི་སྲོལ་ཡོད། ཆུ་ཕུད་ལེན་མཁན་དེའང་ཆུའི་འགྲམ་དུ་སླེབས་སྐབས་སུ་ཆུ་
ཟོམ་དེ་ས་ལ་བཞག་སྟེ་ཆུ་དེ་ཕུད་གཏོར་ལན་གསུམ་བྱས་ནས་ལེན། ཆུ་ལེན་
ས་དང་པོ་དེར་ཁ་བཏགས་ལ་སོགས་ཀྱིས་བརྡ་རྟགས་བྱས་ཏེ་སྐར་ཆུ་འདྲེན་ཞེས་
དེ་ཡང་གནམ་གྱི་སྐར་འོད་མ་ཡལ་དུས་ནས་བླང་པའི་ཆུ་དེར་སྐར་ཆུ་ཡང་ཟེར།
ཆུ་དེ་ཁྱིམ་ནང་སླེབས་ཏེ་ཆུ་ཕུད་ཕུལ་བའི་རྗེས་སུ་མི་ཚང་མ་ཁ་ལག་དཀྲུས་ནས་
གཙང་མར་བྱས་ཏེ། དེ་ནས་མི་རྣམས་གོས་གསར་པ་དང་གཟབ་སྤྲོད་རྒྱན་ཆ་



གང་ཡོད་བརྒྱན་ནས་ཕན་ཚུན་སྐུ་ཁམས་བཟང་ངོ༌། བཀྲ་ཤིས་བདེ་ལེགས་
ཞེས་ཞུ་རེས་བྱེད་པའམ་གཞོན་པ་རྣམས་ཀྱིས་རྒན་པ་རྣམས་ལ་གུས་བཏུད་བྱ་བ་
དང་རྟེན་འབྲེལ་གྱི་སྨོན་ཚིག་བཅས་བྱ།
དེ་ནས་ནམ་ལངས་མ་ཐག་བསང་གཏོང་བ་དང་སྤང་སྤོས་དྲི་ཞིམ་ཕུལ་བ་
སོགས་གོ་རིམ་གཉིས་པ་ཡིན། དེ་ཡང་གནའ་སྔ་མོར་འབྲོག་པ་ཚོས་ གུང་
གསང་གཏོང་ཞེས་ཏེ། སྦྲུའི་གུང་ཡོངས་རྫོགས་ཕྱེ་ནས་ཐབ་བསང་བཏང་སྟེ།
སྔར་མིའི་བཤད་སྲོལ་ཞིག་ན་སྦྲ་ནང་དུ་བསང་དུད་མཐུག་པོར་བྱུང་བ་ཡིན་ན།
ཁྱིམ་ནང་ཕྱུག་པོར་འགྱུར་བའི་རྟགས་དང་། བསང་དུད་དགུང་ལ་ཕྱིན་པ་
ཡིན་ན་། བཀྲ་ཤིས་དགེ་མཚན་བཟང་བའི་རྟགས། བསང་དུད་ རྒྱབ་ལ་
ཕྱིན་པ་ཡིན་ན། མི་བརྒྱུད་ཆུ་ལས་རིང་བའི་རྟགས། བསང་ཕྱོགས་གཅིག་
དམ་པ་དང་ཕྱོགས་གཅིག་ལྷུག་པ་གཡོན་དུ་ཕྱིན་པ་ཡིན་ན། ཕོ་ལྷ་དར་བས་
དགྲ་མགོ་གནོན་པའི་རྟགས། བསང་དུད་མདུན་དུ་ས་ལ་འཁྱིལ་ན། མི་
ནོར་རྐྱེན་ཆགས་འབྱུང་བའི་རྟགས་བཅས་བརྩི་སྐད་འདུག་ཀྱང་། ཕྱིས་སུ་
ཕལ་ཆེ་བ་ལམ་སྲོལ་དེ་ཙམ་མི་འདུག དེ་ནས་ཁྱིམ་མི་ཚོས་ཕྱེ་མར་ཕྲན་བུ་རེ་
ལག་ཏུ་བླངས་ནས་མཆོད་ཅིང་བཀྲ་ཤིས་ཤིང་བདེ་བ་ཤོག ཚེ་རིང་ནད་མེད་
པ་ཤོག ཕྱི་ལ་འགྲོ་བདེ་བ་ཤོག ནང་ལ་གོད་ཁ་མེད་པ་ཤོག བདེ་སྐྱིད་
ཕུན་སུམ་ཚོགས་པ་ཤོག་ཟེར་ནས་བཀྲ་ཤིས་སྨོན་ལམ་འདེབས་སྲོལ་ཡོད། ད་
ལྟ་ཕལ་ཆེ་བས་བཀྲ་ཤིས་བདེ་ལེགས་ཕུན་སུམ་ཚོགས་ཞེས་པ་ལ་སོགས་པའི་བཀྲ་
ཤིས་སྨོན་ལམ་རྒྱག་སྲོལ་ཡོད་པ་རེད། །
དེ་རྗེས་ཞོགས་བཟས་ཟ་བ་གོ་རིམ་གསུམ་པ་ཡིན། དེ་ཡང་དང་ཐོག་དྲི་
བཟང་རོ་བཅུད་བཟང་པའི་འབྲི་མར་སེར་ཆེན་བཏབ་པའི་ཇ་སྲུབ་མ་དང༌།
བྲོ་བ་རབ་ ཏུ་འཕེལ་བའི་མཆོད་ཆང་བཅུད་ལྡན། ཞིམ་མངར་ལྡན་པའི་ཕྱེ་
མར་དང༌། གྲོ་མ་མར་ཁུ། འབྲས་སིལ་མར་ཁུ། བག་ཚ་མར་ཁུ་བཅས་
70
ir
ir
ir
ir



དང༌། ཁྱད་པར་དུ་ལོ་མགོ་ཞེས་པའི་མགོ་ཤ་དེའང་ནང་མི་ལོ་ན་རྒན་གཞོན་
དང་བརྩི་ཐང་ཆེ་ཆུང་ལྟར། དང་པོ་མགོ་ལ་རྣ་བ་འབྱར་མ་དང༌། དེ་ནས་
མིག་རིལ། དེ་ནས་ལྕེ་དང་འགྲམ་ལ་སོགས་རིམ་པར་སྤྲད་སྲོལ་ཡོད་པ་དང་།
གཞན་ཡང་ཁ་བཟས་དང༌། ཤིང་ཏོག ཁམ་བུ། སྟར་ཁ། ཞོ་དང་འོ་
མ། ཤ་ཚིལ་འཐུམ་པའི་གྲོ་མོག་མོག་དང་མཛོ་སྣ་ཞེས་པ་གྲོ་བག་ཟན། དེ་ནི་
མཛོ་སྣ་ལྟར་བཟོས་ཏེ་ཆུར་བཙོས་ནས་དེ་དང་མར་ཕྱུར་དང་བུ་རམ་བཅས་ལྷན་
དུ་སྦོལ་བ་ཞིག་དང་། ཡང་བཙོས་སྒོར་རམ་འཕང་ལོ་ཞེས་པ་ གྲོ་བག་ཟན་
ལེབ་མོ་སྒོར་སྒོར་དཀྱིལ་དུ་ཁུང་བུ་ཡོད་པ་བཟོས་ཏེ། ཞོ་དང་མར་ཁུ་ལ་བུ་
རམ་དང་མངར་ཆ་སྦྲགས་མ་བཟོ་གི་ཡོད་པ་དང་། ཤ་འབྲས་ཞེས་འབྲས་ཐུག་
ནང་ དུ་ ཤ་ ཞིབ་ པོར་ མང་ དུ་ བཏབ་པ་དང༌། གཞན་ ཡང་ རྗེན་ ཐུག་ དང་།
དཀྲུག་ཐུག་སོགས་པ་མང་ངོ༌། དེ་ལྟར་གང་སྤྲོ་ཅི་མཉེས་ཅི་འདོད་མ་གཏོགས་
གོ་རིམ་དང་དུས་ཚོད་བཅས་ངེས་གཏན་མེད་པ་རེད། །
དེ་ལྟར་ཚེས་གཅིག་ཉིན་ལོ་གསར་ཞེས་པ་སོ་སོའི་ཁྱིམ་ཚང་ནང་མི་ལྷན་
འཛོམས་ཐོག་དགའ་སྟོན་བྱེད་པ་ལས་ཕན་ཚུན་མགྲོན་འབོད་བྱེད་སྲོལ་མེད་པ་
རེད། དེའང་ཚེས་གཅིག་མགྲོན་གྱི་གནམ་སྒོ་ཞེས་རྩི་སྲོལ་ཡོད་པས་ཁྱིམ་ཚང་
སོ་སོར་ནང་དུ་སྤྲོ་སྐྱིད་གཏོང་བ་ལས་ཉིན་དེར་མགྲོན་པོ་འགྲོ་རེས་མི་བྱེད་པ་
དང༌། རྒྱག་རེས་དང་རྩེད་འཛིང་། ཕན་ཚུན་ཚིག་རྩུབ་ཡང་བཤད་པར་མི་
བྱ་སྟེ། དེ་ལྟར་མི་རུང་བའི་བྱ་བ་གང་བརྩམས་ན། ལོ་དེར་དེ་བཞིན་བྱ་བ་
ངན་པ་དང་འཁྲུག་རྩོད་རྒྱུན་ཆད་མེད་པར་ཡོང་བ་བཤད་སྲོལ་ལྟར་གཟབ་ནན་
བྱེད་སྲོལ་ཡོད་པ་རེད་ལ། དེ་བཞིན་ཚེས་གཅིག་ཉིན་སྤྲོ་སྐྱིད་ལྡན་ན། ལོ་
དེར་དེ་ལྟར་སྤྲོ་སྐྱིད་ཡོད་ལུགས་བཤད་སྲོལ་ཡོད་པ་རེད། ཚེས་གཉིས་ཉིན་ལ་
ལོ་རྒྱབ་ཡང་ཟེར། ཉིན་དེ་ནས་བཟུང་གཉེན་ཉེ་དང༌། ཁྱིམ་མཚེས་གཙོ་བོ་
རྣམས་མགྲོན་འབོད་དང་དུས་སྟོན་བྱེད་པ། ཕྱོགས་མཚུངས་གཉེན་ཚན་ཕན་



ཚུན་ མགྲོན་འབོད་ བྱ་ རྒྱུར་ མགྲོན་བརྡ་ ཞེས་ བརྡ་ སྐྱེལ་ བྱེད་ཀྱི་ཡོད་ པ་རེད།
ཚེས་གསུམ་ཉིན་ལ་ཉེ་ཡ་ དང༌། གཉེན་ཚན། ཤག་ གྲོགས་རྣམས་རིམ་་་
བཞིན་ཕན་ཚུན་མགྲོན་འབོད་བྱེད་རེས་དངོས་སུ་འགོ་ཚུགས་ཀྱི་ཡོད། ཡང་
ཁ་ཤས་ནས་སོ་སོའི་སྐྱེ་ལྷ་དང་ཡུལ་ལྷ་བཅས་ལ་དར་ལྕོག་སྒྲོན་པ་དང་ལྷ་བསང་
ཡང་གཏོང་སྲོལ་ཡོད་པ་རེད། དེ་མིན་སྔར་སྲོལ་ལྟར་ན། ཚེས་བཞི་དང་ལྔ་
བཅས་ལ་རྩེད་མོ་སྣ་ཚོགས་རྩེ་སྲོལ་ཡོད་པ་དང་། མི་རྣམས་ཀྱིས་རྒྱལ་པོ་སྒོ་
གཉིས་སམ། སྒོ་བཞི། སྒོ་བརྒྱད། འགྲིག་བྱ་བ་སོགས་རྡོ་རྡེའུ་བསྒྲིག་པའི་
རྩེ་ མོ་ དང་། ཤེད་ ཚད། ཐག་ རྩེད། རྒྱུགས་ རྩེད། མདའ་ རྩེད།
ཞབས་བྲོ། གླུ་ཤགས། ལ་ཤགས། སྡེབ་སྐུལ་(ཁེད་རྩོད་) ལ་སོགས་པ་རྩེ་
སྲོལ་ཡོད་པ་རེད། དེ་ལྟར་ཞིང་འབྲོག་ཁུལ་དུ་མི་ཚང་གཉེན་ཉེ་དང་གང་སར་
འབྲེལ་བ་ལེགས་པའི་དུད་ཚང་ཁག་ཏུ་ལོ་གསར་ཚེས་བཅོ་ལྔ་ཡས་མས་སུ་མགྲོན་
མཚམས་ཆོད་མི་ཐུབ་ པ་ཡོད་ལ། ལོ་ཆེན་འདི་ལྟར་ས་ཁུལ་ སོ་ སོར་འཁོས་
འབྱོར་དང་བསྟུན་ཏེ་ལོ་གསར་གཏོང་ཚུལ་ཐད། རྒྱས་འབྲིང་བསྡུ་གསུམ་སྣ་
ཚོགས་ཅི་རིགས་གཏོང་སྲོལ་ཡོད་པ་རེད། །
དམངས་ཁྲོད་ཀྱི་དུས་སྟོན་བྱེད་སྒོ།
དེ་ཡང་དམངས་ཁྲོད་ཀྱི་དུས་སྟོན་བྱེད་སྒོ་ཁག་ནང་དབྱར་ལ་དབྱར་སྐྱིད་
གཏོང་བ་དང་། སྤྱི་བསང་རི་གསོལ་དུས་སྟོན། ཁྲི་འདོན་མངའ་གསོལ་གྱི་
རྟེན་འབྲེལ་དུས་སྟོན། གཞན་ཡང་ རི་སྐོར་དང་། ཁང་སྟོན། སྦྲ་སྟོན།
གཉེན་སྟོན། སྟོན་བསྡུ། བལ་འབྲེག་དུས་སྟོན་ལ་སོགས་པ་ཅི་རིགས་ཡོད་
སྲིད་ནའང་། ཡུལ་ཚོ་སོ་སོའི་ལུགས་སྲོལ་དང་། གོམས་གཤིས་ལྟར་མཉམ་
འཛོམས་དུས་སྟོན་རིགས་གཏོང་མཁན་ཡོད་ལ་མི་གཏོང་མཁན་ཡང་ཡོད་པ་
72



རེད། དེ་ཡང་དཔེ་མཚོན་ཆ་ཤས་ཞུས་ན། དུས་སྟོན་ཆེ་ཤོས་ནི་དབྱར་ལ་
དབྱར་སྐྱིད་གཏོང་སྲོལ་ཡོད་པ་དེ་ཡིན། དབྱར་སྐྱིད་ནི་ཚོ་པའམ་གྲོང་ཚོ་ཁྱིམ་
དུད་ཁ་ཤས་ཟླ་སྒྲིལ་ལམ་རུབ་བསྡུ་བྱས་ནས་ལྷན་དུ་དགའ་སྐྱིད་བྱེད་པ་དང༌།
ཡང་དམིགས་བསལ་གྱི་དགའ་སྟོན་དང་ཟུང་འབྲེལ་བྱེད་པ་དང་། འགའ་
ཞིག་དབྱར་སྐྱིད་ལོ་ལྟར་རེ་བཞིན་གཏོང་སྲོལ་ཡོད་ལ། འགའ་ཞིག་དབྱར་
འབས་མང་ཉུང་མི་རྟ་འཛོམས་ཡུལ་ལ་གཞིགས་ནས་དབྱར་སྐྱིད་གཏོང་སྐབས་
སུ། ཆེད་མངགས་ཡུལ་ལུང་སོ་སོའི་བླ་གྲྭ་ཁག་གཅིག་གདན་ཞུས་ཐོག་སྤྱི་རིམ་
དང་དབྱར་སྐྱིད་ཟུང་འབྲེལ་བྱེད་ཀྱི་ཡོད་པ་རེད། སྐབས་དེར་རྟ་རྒྱུག་ཅེས་པ་
ནི་ཡོངས་གྲགས་ཀྱི་ལོ་རྒྱུས་ཡུན་རིང་ཡོད་པས་བོད་མི་རིགས་ཀྱི་ཁྱད་ཆོས་ལྡན་
པའི་རྩེད་མོའི་རྣམ་གྲངས་གཙོ་བོ་ཞིག་རེད། བོད་ཀྱི་ལོ་རྒྱུས་ལས་ཆོས་རྒྱལ་ཁྲི་
སྲོང་ལྡེའུ་བཙན་སྐབས་སུ། བསམ་ཡས་མི་འགྱུར་ལྷུན་གྱིས་གྲུབ་པའི་གཙུག་
ལག་ཁང་བཞེངས་པ་གྲུབ་པའི་དགའ་སྟོན་བྱེད་པའི་སྐབས་སུ་རྒྱལ་རབས་དང་
ཆོས་འབྱུང་ལོ་རྒྱུས་སོགས་མང་པོའི་ནང་མི་རེས་དགའ་བའི་གླུ་རེ་ལེན། རྟ་
རེས་མགྱོགས་པའི་བང་རེ་རྒྱུག་ཞེས་པ་སོགས་ཡོད་པ་ལས། དེ་ཡང་རྟ་རྒྱུག་
འགྲན་སྐབས་རྒྱུག་ཆེན་དང༌། རྒྱུག་ཆུང་། འགྲོས་བསྡུར། ཡོབ་འགྱུར།
ཞར་འཕེན་ལ་ སོགས་པའི་རྣམ་ གྲངས་ཁ་ ཤས་ཡོད་པ་དང་། རྒྱུག་མ་སུ་་་་
མགྱོགས་ཨང་རིམ་དང་གཉིས་ལ་ཚན་གྲངས་དང་མི་རྟ་གཉིས་ལ་ཁ་བཏགས་
གཡོགས་པ་དང་བྱ་དགའ་སྤྲད་པ། ཡང་རྗེས་སུ་ལུས་པ་དེ་ལ་རྟིང་དར་ཞེས་
ཁ་བཏགས་སྤྲད་སྲོལ་ཡོད། ཞོར་དུ་ཚ་ཁ་འགྲན་པ་དང༌། ཤེད་ཤུགས་
འགྲན་པ། མི་རྒྱུག་འགྲན་པ། འུར་རྡོའི་ཚ་ཁ་འགྲན་པ། དེ་མིན་ཞབས་
བྲོ་དང་གླུ་གཞས་གཏོང་བ་སོགས་དང༌། གཞན་ཡང་དགྲ་ལྷ་དཔང་བསྟོད་
དང༌། བསང་སྐོར་རྒྱུག་པ། གཏོར་འབུལ་ཞུ་བ་སོགས་རྒྱུན་སྲོལ་སྣ་ཚོགས་
ཡོད་པ་རེད། འཛམ་གླིང་སྤྱི་བསང་ཞེས་པ་ནི། བོད་ཁམས་ཡོངས་ཀྱིས་རྒྱུ་



སྐར་སྣོན་གྱི་ཉ་བ་བོད་ཟླ་ལྔ་པའི་ཚེས་བཅོ་ལྔ་ལ། གནའ་སྔ་མོར་བོན་གྱི་
ལུགས་ནས་དར་བའི་སྐྱེས་ལྷ་དང་ཡུལ་ལྷར་བསང་མཆོད་འབུལ་ཞིང་རི་རྩེར་
དར་ལྕོག་སྒྲོན་སྲོལ་ཡོད་པ་དེ་ཡང་། ཕྱིས་སུ་ཆོས་རྒྱལ་ཁྲི་སྲོང་ལྡེའུ་བཙན་
སྐབས་སུ་ནང་པའི་ཆོས་ལུགས་དང་འབྲེལ་ནས། སློབ་དཔོན་ཆེན་པོ་པདྨ་
འབྱུང་གནས་ཀྱིས་བསམ་ཡས་ཧལ་པོ་རི་རྩེར། བོད་ཀྱི་ལྷ་འདྲེ་གཞི་བདག་
རྣམས་དབང་དུ་བསྡུས། བཀའ་བསྒོས་གཉེར་དམ་བཞག་སྟེ་དེ་དག་ལ་་་་
བསང་དང་བརྔན་གྱིས་ཚིམས་པར་མཛད་པའི་སྲོལ་ཚུགས། དེ་རྗེས་འཛམ་
གླིང་སེང་ཆེན་ནོར་བུ་དགྲ་འདུལ་དེ་ཉིད་ཀྱི་ངོ་བོ་རྩ་གསུམ་ཀུན་འདུས་ལས་
དཔའ་དགྲ་ལྷ་བྱས་ན་གེ་སར་ཡིན། །ཝེར་མ་བྱས་ན་གེ་སར་ཡིན། ། ཕྱི་མའི་བླ་
མ་གེ་སར་ཡིན། །འདི་གང་དཔོན་པོ་གེ་སར་ཡིན། ། ཕྱི་དམག་དཔོན་ནོར་བུ་
དགྲ་འདུལ་རྩལ། །ནང་ཡི་དམ་ཐུགས་རྗེ་ཆེན་པོ་ཡིན། །ཐུགས་མི་འགྱུར་པདྨ་
འབྱུང་གནས་ཡིན། ལྷ་གསོལ་ལོ་མཆོད་དོ་ཐུག་དམ་བཀང་། །ཞེས་གསུངས་
པ་བཞིན་ གླིང་གེ་ སར་རྒྱལ་པོའི་དགྲ་དམག་གཡུལ་ གསུམ་ དང་གཞིས་བྱེས་་་
གཉིས་ཀར་བསམ་དོན་འབད་མེད་འགྲུབ་ཆེད། རྨ་ཀུ་རི་ལྷ་རི་ཞུང་རྩེད་དུ་ལྷ་
བསང་མཛད། དུས་དེ་ནས་བཟུང་བོད་ཁམས་ཡོངས་ཀྱིས་བོད་ཟླ་ལྔ་པའི་
ཚེས་བཅོ་ལྔ་ཉིན་འཛམ་གླིང་སྤྱི་བསང་ཞེས་རི་གསོལ་བྱེད་རྒྱུར་གཏན་འཁེལ་
བའི་ལུགས་སྲོལ་ཞིག་ཏུ་གྱུར་ཡོད་པ་རེད། །
ཁྲི་འདོན་མངའ་གསོལ་གྱི་དུས་སྟོན་ནི། བླ་སྤྲུལ་ཡང་སྲིད་ཁྲི་འདོན་
བྱེད་པ་དང་། གནའ་སྔ་མོར་རྒྱལ་པོ་དང་དཔོན་རིགས་སོགས་ཁྲི་འདོན་བྱེད་
པ། དགོན་པར་དབུ་ཆོས་ཁྲི་འདོན་བྱེད་པ་སོགས་བྱེད་སྒོ་དང་དུས་སྟོན་གང་
རྒྱས་བྱེད་སྲོལ་ཡོད། དེ་ཡང་ཁྲི་འདོན་མངའ་གསོལ་ཞུ་བའི་བྱེད་སྒོ་དེ་དག་ནི།
ལོ་གསར་དང་འཛམ་གླིང་སྤྱི་བསང་ལྟ་བུའི་དུས་སྟོན་གཏན་འཁེལ་གྱི་ལམ་སྲོལ་
མ་ཡིན་པར། དུས་ཚོད་ངེས་མེད་ཀྱི་ཆེད་གཉེར་གྱི་བྱ་བ་ཞིག་ཡིན་པ་སྨོས་ཅི་



དགོས། དེ་ཡང་ཐོག་མར་རྩིས་རྟགས་རྣམས་ལས་གང་བབས་དང༌། དེ་
ནས་གཟའ་སྐར་འཕྲོད་སྦྱོར་ལ་བསྟུན་ཏེ་བརྩི་སྲོལ་ལས། རྒྱལ་ སར་ བསྐོ་་་
སོགས་ཆེད་འདོན་རྩིས་ལ་གཞིགས་ན། དང་པོ་ཚེས་ལ་བརྟག་པར་བྱ་བ་ནི།
ཚེས་གཅིག་གཉིས་བརྒྱུད་དགུ་བཅུ་དང༌། །བཅུ་གཅིག་བཅུ་གཉིས་བཅུ་གསུམ་
པ། །བཅོ་ལྔ་བཅོ་བརྒྱད་རྣམས་ལ་བཟང་། །ཞེས་པ་དང༌། གཟའ་ནི་ཉི་མ་
ཕུར་ བུ་ བཀྲ་ ཤིས་ བཟང༌། ། ཟླ་ ལྷག་ སངས་ འབྲིང་ སྤེན་ པ་ ངན། ། ཞེས་ པ།
སྐར་མ་ནི་སྣར་མགོ་རྒྱལ་སྣོན་ལྷག་མཚམས་དང་། །ཆུ་སྨན་མོན་གྲུ་དབོ་ཁྲུམ་
སྨད། ། ནམ་གྲུ་སྨིན་དྲུག་ས་རི་དང༌། ། ནམས་སོ་མེ་བཞི་ཆུ་སྟོད་བཟང༌། ། གྲོ་
བཞིན་བྱི་བཞིན་སྣུབས་ས་ག །བྲ་ཉེ་ལག་སྐག་མཆུ་ནག་པ། ། མནོན་དྲེ་
བཅས་ནི་ངན་པ་སྤང་། །ཞེས་སོ། ཉི་མ་བཅུ་གཉིས་ནི། ཉི་མ་སྟག་ཡོས་
འབྲུག་རྟ་དགེ། །སྦྲུལ་སྤྲེལ་ངན་ལ་དུས་སྦྱོར་ནི། །སེང་གེ་བཟང་ཞིང་གཞུ་བུམ་
ཉ། །རུང་བ་ཙམ་སྟེ་ཆུ་སྡིག་ངན། ། ཞེས་རྩིས་འབྲས་འཁོད་མཚུངས་ལེགས་
པར་དཔྱད་དེ་ཁྲི་འདོན་བྱེད་སྒོ་ཚུགས་ཀྱི་ཡོད་པ་རེད། དེ་མཚུངས་བླ་སྤྲུལ་ཁྲི་
གསོལ་ཞུ་སྐབས་སུ་མཎྜལ་རྟེན་བཞུགས་དང༌། ཁྲི་དར་ཞབས་བརྟན་འབུལ་
བ་སོགས་ཀྱི་དུས་སྟོན་བྱེད་པ་དང༌། དཔོན་རིགས་ཁྲི་གསོལ་སྐབས་སུ་ཁྲི་དར་
འབུལ་བ་དང༌། རྟེན་འབྲེལ་ལེགས་མཚོན་འབུལ་བ་དང་། དུས་སྟོན་རྩེད་
བྲོ་ལ་སོགས་པ་བྱེད་སྒོ་ཁག་གཟབ་རྒྱས་བྱེད་སྲོལ་ཡོད་པ་རེད། རི་སྐོར་ཞེས་
པ་ནི། སྤྱིར་བོད་ལུགས་སུ་ལོ་གཅིག་དུས་དྲུག་ཅེས་ལོ་གཅིག་ལ་དུས་ཚིགས་
དྲུག་ཞེས་པ། བྱེ་བྲག་ཏུ་དབྱེ་ན་བོད་ཟླ་གཉིས་པ་གསུམ་པ་ནི་དཔྱིད་ཀའི་
དུས། བཞི་པ་ལྔ་པ་གཉིས་ནི་སོས་ཀའི་དུས། དྲུག་པ་བདུན་པ་གཉིས་ནི་
དབྱར་ཀའི་དུས། བརྒྱད་པ་དགུ་པ་གཉིས་ནི་སྟོན་ཀའི་དུས། བཅུ་པ་བཅུ་
གཅིག་གཉིས་ནི་དགུན་སྟོད་དུས། བཅུ་གཉིས་དང་པོ་གཉིས་ནི་དགུན་སྨད་
དུས་ཞེས་དེ་ལྟར་དུས་དྲུག་གི་ནང་ཚན་དབྱར་ཟླ་དྲུག་པ་བདུན་པ་གཉིས་ནི།
75



དབྱར་དུས་ཟིན་པའི་བོད་ཟླ་བདུན་པ་ཉི་ཁྱིམ་སེང་གེ་ཆགས་སྤྱོད་དུས་ཡིན་པའི་
སེང་གེའི་ཁྱིམ་དང་ཟླ་འདིའི་ཚེས་བཅོ་ལྔ་ཡས་མས་སུ། ཟླ་བ་དང་སྐར་མ་གྲོ་
བཞིན་གཉིས་མཉམ་དུ་འཛོམས་ཡོད་པས། ཉ་སྐར་གྲོ་བཞིན་ཟླ་བ་ ( ཁྱི་ཟླ་)
ཞེས་པ་ཡིན། དེ་ཡང་ཟླ་འདིར་སྐར་མ་རི་ཥི་འཆར། ། ཆུ་ཀླུང་ཀུན་ལ་སྐར་
འོད་འཕྲོས། ། ཉིན་ཞག་བདུན་རིང་ཆུ་བོ་བཟང་། ། ཆུ་བོ་ཡན་ལག་
བརྒྱད་དང་ལྡན། ། སྐྱེ་བོ་ཀུན་ཀྱང་ཁྲུས་ལ་འཇུག ། ཅེས་པ་ལྟར་རྩི་སྨན་
འབྲས་བུ་ ཡོན་ ཏན་ ལྡན་ པའི་དུས་ ཡིན་ པའི་ ཟླ་ བ་འདིར་རམ་ ཟླ་ ཡང་ཞེས།
རམ་ཟླ་ཞེས་པ་ནི་རྩི་ཐོག་རམ་པའི་འབྲུ་སྟེ་སྤུས་འབོར་ལྡན་པའི་ཟླ་བར་ཟེར།
དེ་ཡང་ཟླ་རམ་ཟླའི་ཚེས་པ་བཅོ་ལྔ་ལ་ཟླ་ལྡུམ་རྒྱག་(རི་སྐོར་འ གྲོ་བ་) ཞེས་པས་
ཉིན་དེར་ཕྱུགས་རིགས་དཀར་ནག་ཚང་མ་ཕྱུགས་རྫི་བས་འཚོ་སྐྱོང་བྱེད་པས་
ཕྱུག་རིགས་ར་ལུག་མ་བུ་མཉམ་དུ་སྦྲེལ་ནས་མ་དགའ་བུ་སྐྱིད་ཅེས་ཉིན་དེ་ནས་
བཟུང་མ་བུ་ལྷན་དུ་སྲེ་སྲོལ་ཡོད་ལ། ཉིན་དེར་སྤང་རི་དང་རྫ་རི་མཐོ་པོའི་རྩེ་
ལ་ བསྐོར་ ནས་ འདེད་ དེ། ཕྱུགས་ རྫི་ བ་ ཚེས་ གོས་ ཅུང་ ཡག་ ཙམ་ གྱོན།
འཛར་མོ་ཞེས་བཟའ་ཆས་སྣ་འཛོམས་ཁུར་ཏེ། ཉིན་གང་ཕྱུགས་ རིགས་་་་་
རྣམས་དེད་ནས་འགྲོ་བ་དང༌། ཕྱོགས་མཚུངས་རི་རྩེར་ལྷ་བསང་གཏོང་བ་
དང༌། སྲས་མཁར་གཏོད་ནས་དར་ལྕོག་སྒྲོན་པ། ཕྱུགས་རིགས་དཀར་ནག་
གི་སྤུ་སྣ་ལ་སོགས་པ་རི་རྩེར་དར་ཤིང་ཐོག་སྒྲོན་ནས་ལྷ་གསོལ་ལོ་ཞེས་སྐད་
གསང་སྒྲོག་པ་དང༌། འབྲོག་གླུ་ལེན་པའི་ སྒྲ་ ལྷང་ལྷང་ངང་ཕྱུགས་རིགས་་
རྣམས་ཟ་འགྲོས་བྱས་ཏེ་དལ་པོར་སྐྱོད། དུས་མཚུངས་ དབྱར་གྱི་བརྗིད་་་་
ཉམས་ལྡན་པའི་རི་ཚོགས་རྣམས་ལ་བལྟ་བ་དེར་རི་ལྟས་བལྟ་ཞེས་རི་རྩེར་འགྲོ་
བ་དང་དགོང་མོ་ནང་ལ་ཕྱུགས་རིགས་ལྷས་ལ་བཅུག་རྗེས་སུ་མཚན་དགུང་ལ་
ཡང་ཕྱུགས་རྫི་བ་རྫི་གྲོགས་ཚོ་ལྷན་དུ་གྲོ་མཐུན་ཞེས་ཁ་ལག་ བཟའ་བ་དང་་
སྦྲགས་རྩེད་མོ་ཧབ་བགད་དང་། ལ་གླུ། གཏམ་དཔེ། གབ་ཚིག (སྡེབ་)
76



སྒྲིག་དང་རྒྱལ་པོ་དགུ་རྡེལ། རྡེའུ་འཁྲབ་པ་ལ་སོགས་རྩེད་མོ་སྣ་ཚོགས་རྩེ་གི་
ཡོད། རྫ་ལྡུམ་རྒྱག་ཞེས་པ་བོད་ཟླ་བདུན་པའི་ཚེས་བཅོ་ལྔ་ཉིན་ནང་པའི་ཆོས་
ལུགས་དང་བསྟུན་ན། ཉ་སྟོང་ཚེས་བརྒྱད་བཅུ་ལ་དུས་ཀྱི་འགྱུར་ཁྱད་ཆེ་བས་
སྲོལ་ཡང་མཐུན་ལ། དབྱར་དུས་ཀྱི་རི་ལ་སྐྱེས་པའི་རྩྭ་ལྡུམ་སྔོ་སྨན་རྩི་འབྲས་
ལ་ སོགས་ཟླ་བ་བདུན་པའི་ཚེས་བཅོ་ལྔ་ཉིན་ནས་བཟུང་རིམ་བཞིན་མགོ་་་་
བསྙིགས་པས་དུས་ཀྱང་ཟིན་པ་རེད། དེར་བརྟེན་རྩི་འབྲས་སྨན་ལྡམ་ཚང་མ་
སེམས་ཅན་གྱི་ཁར་ཕྱིན་ན་དཀར་ཆུ་བཟང་བ་མ་ཟད། ཤ་ཤེད་རྒྱས་པ་དང༌།
ནད་ཡམས་འགོག་ནུས་པ་སོགས་དུས་བཟང་ཁྱད་འཕགས་ལྡན་ཡོད་པ་ཞིག་ལ་
བརྩི་སྲོལ་ཡོད་པ་རེད།
ཡུལ་སྐད་དང་བསྟུན་ཏེ་ཟླ་རིམ་བརྩི་སྲོལ་དང་ཡུལ་གྱི་སྐད་ལུགས།
ཡུལ་སྐད་དང་བསྟུན་ཏེ་ཟླ་རིམ་བརྩི་སྲོལ་ཐད་ཡུལ་ལུང་སོ་སོར་སྲོན་རྒྱུན་
དང་། གོམས་གཤིས། སྐད་ལུགས་མི་འདྲ་བ་ཡོད་པ་རེད། དེ་ཡང་སྤྱིར་
ཟླ་རེར་ཉ་སྟོང་ཚེས་ཀྱི་ཐ་སྙད་ནི་གཅིག་མཚུངས་ཡིན། དཔེར་ན་ཉ་ལ་བཅོ་
ལྔའི་ཟླ་བ་གང༌། སྟོང་ལ་ཟླ་མེད་མཚན་མོ་སྟོང་། ཚེས་ནི་ནུབ་ནས་འཆར་
བས་ཟེར། དེ་བཞིན་ཟླ་བའི་དཀར་ནག་གི་ཆ་བཅོ་ལྔ་བཅད་ནས། ཚེས་
བཅོ་ལྔ་དང་ཟླ་བ་ཉ་རྒྱས་པ་དང་། འཕེལ་འགྲིབ་ལས་ཞག་སུམ་བཅུར་ལོངས་
པ་ན། གནམ་སྟོང་ལ་ཟླ་བ་མི་མཐོང་། ཚེས་ཞག་ཡར་ངོས་འཕེལ་ཆ་བཅོ་ལྔ་
དང་། མར་ངོས་འགྲིབ་ཆ་བཅོ་ལྔ་ཡོད་པ་དང་། ཚེས་གཅིག་ནས་བདུན་
སོང་བའི་ཚེས་བརྒྱད་ལ་ཟླ་སྟོད་ཀྱི་ཕྱེད་ཀ་ཡིན་པ་ལ། ཟླ་བས་མཚན་མོ་ནམ་
ཕྱེད་བར་འཆར་ནས་བསྐྱལ་ཐུབ། དེ་ནས་ཟླ་བ་རིམ་བཞིན་ཉ་ནས་བདུན་
གཅིག་སོང་བའི་ཚེས་ཉེར་གཉིས་ལ་ཟླ་སྨད་ཕྱེད་ཀ་ཡིན་པས་ནམ་ཕྱེད་ཟླ་བ་



ཤར། དེ་ནས་བདུན་གཅིག་སོང་བའི་ཚེས་སུམ་བཅུ་ལ་ཟླ་བ་གུད་ནས་ཟླ་མེད་
མཚན་སྟོང་པ་ལ་སྟོང་ཟེར་བ་ཡིན། དེ་ལྟར་ཟླ་བ་བརྩིས་པས་ལོ་གཅིག་ལ་ཟླ་
བ་བཅུ་གཉིས་ཡོད་པ་དེ་རེད། ཕྱོགས་མཚུངས་ཟླ་རིམ་བརྩི་སྲོལ་མི་འདྲ་བ་ཁ་
ཤས་ཡོད་པ་ནི། ཡང་ཁ་ཤས་ཀྱིས་ཟླ་བ་དང་པོ། གཉིས་པ། གསུམ་པ་
ཞེས་ཟླ་བ་བཅུ་གཉིས་བར་བརྩི་སྲོལ་ཡོད་པ་དང་། ཡང་ས་ཆ་ཁ་ཤས་ཀྱིས་རྟ་
ཟླ། ལུག་ཟླ། སྤྲེལ་ཟླ་ཞེས་ལོ་སྐོར་བཅུ་གཉིས་དང་སྦྱར་ཏེ་བརྩི་སྲོལ་ཡང་
ཡོད། ཁུལ་འདི་ཉིད་ཀྱི་ཟླ་རིམ་བརྩི་སྲོལ་ཐད་ས་ཁུལ་གཞན་དང་བཤད་སྲོལ་
མི་འདྲ་བ་ཡོད་པ་སྟེ། ལོ་སྐོར་ཟླ་བ་བཅུ་གཉིས་ལ་ཉ་ཞེས་སྦྱར་བ་ཟླ་བ་ལྔ་ཡོད་
པ་དང༌། ཟླ་བ་ཞེས་སྦྱར་བ་ཟླ་བ་ལྔ་ཡོད་པ། དེ་མིན་ཟླ་བ་གཉིས་རྩིས་པའི་
ཟླ་བ་བཅུ་གཉིས་ཡོད་པ་དེ་དག་བོད་ ཟླའི་ ཨང་རིམ་དང་ངག་སྒྲོས་ལྷན་དུ་་
གཤམ་གསལ་བཀོད་པ་འདི་ལྟ་སྟེ།
༡༠༡༡ ༡༢ ༡ ༢ ༣
མགོ་ཉ། རྒྱལ་ཉ། རྟ་ཉ། ཁྲ་ཉ། རོག་ཉ། ཞིང་རྨོས།
བྱ་གྲགས། རུག་ཟླ། ཤིས་ཟླ། རམ་ཟླ། གཅོད་ཟླ། གཡུལ་ཟླ།
གོང་གསལ་འདི་ལྟར་བོད་ཟླ་བཅུ་པ་ལ་མགོ་ཉ་ཞེས་ཏེ་བཅུ་གཅིག་བཅུ་
གཉིས་ལ་རྒྱལ་ཉ་དང་རྟ་ཉ་ཞེས་རིམ་བཞིན་བརྩི་སྲོལ་ཡོད་པ་རེད། ཡང་ཉ་
ཞེས་ཚུལ་ནི་ཁ་ཤས་ཀྱིས་ཧོར་ཟླ་བཅུ་པའི་ཉ་ནས་ཉ་མོ་ཆུ་ནང་ཉལ་འགོ་ཚུགས་
ནས་ཧོར་ཟླ་གཉིས་པའི་ཉ་བར་ཉ་མོ་ཆུ་ནས་ཉལ་ཚུལ་བཤད་པའམ་ཡང་ཁ་
ཤས་ཀྱིས་ཟླ་བ་བཅུ་པའི་ཉ་ནས་སེམས་ཅན་རྣམས་ཤ་ཤེད་ཉ་བར་ཟེར། ཡང་
ཁ་ ཤས་ཀྱིས་བཅོ་ལྔའི་ ཟླ་བ་གང་བ་འདི་རིམ་བཞིན་ཉ་བ་ལ་ཉ་ཞེས་སོགས་
བཤད་ཚུལ་མི་མཐུན་པ་ཁ་ཤས་ཡོད་པ་རེད། ཡང་ཉ་དང༌ཟླ་བ་སྦྱར་བའི་
བརྩི་སྲོལ་ནི་ཧོར་ཟླ་བཅུ་པ་ནས་གཉིས་པ་བར་ཡིན་པ་དེར་མགོ་ཉ། རྒྱལ་ཉ།
78



རྟ་ཉ། ཁྲ་ཉ། རོག་ཉ་བཅས་ལྔ་ལ་ཟེར་བ་ཡིན། དེ་ཡང་མགོ་ཉ་ཞེས་པ་
ནི་ཧོར་ཟླ་བཅུ་པ་ལ་ཟེར་སྲོལ་ཡོད་ཀྱང༌། འདུལ་བ་ལས་གཞིགས་ན་ཧོར་ཟླ་
བཅུ་པའི་ཚེས་བཅུ་དྲུག་ནས་ཧོར་ཟླ་བཅུ་གཅིག་པའི་ཚེས་བཅོ་ལྔ་བར་མགོ་ཟླ་
བ་ཟེར། གཞན་ཡང་ཧོར་ཟླ་བཅུ་པའི་ཚེས་བཅོ་ལྔ་ལ་ཟླ་བ་ཉ་གང་བ་དང་།
རྒྱུ་སྐར་སྨིན་དྲུག་འཛོམས་པ་ན་ཉ་དྲུག་འཛོམས་པའི་དུས་ལ་ཟེར། ཡང་་
དམངས་ཁྲོད་ཀྱི་བཤད་སྲོལ་ལ་མགོ་ཉ་དམར་པོ་ཁྲག་གི་སྡིག་མཚོའི་ཟླ་ཟེར་སྲོལ་
ཡོད་པ་ནི། དགུན་དུས་ཟིན་པའི་ཁྱིམ་དུད་སོ་སོའི་འཚོ་རྟེན་སེམས་ཅན་སྒོ་
བཤས་རྒྱག་དུས་ལ་ཟེར་བ་ཡིན།
རྒྱལ་ཉ་ཞེས་པ་ནི་ཧོར་ཟླ་བཅུ་གཅིག་པར་ཟེར་སྲོལ་ཡོད་ཀྱང་ཧོར་ཟླ་བཅུ་
གཅིག་པའི་ཚེས་བཅུ་དྲུག་ནས་ཧོར་ཟླ་བཅུ་གཉིས་པའི་ཚེས་བཅོ་ལྔ་བར་དུ་རྒྱལ་
ཟླ་བ་ཟེར་། དགུན་ཟླ་འབྲིང་པོ་ཡིན་པ་སྟེ། སྔ་མོར་བོད་རྒྱལ་ལམ་ལུགས་
གཞིགས་ན། འདི་ཟླའི་ཡར་ངོའི་ཚེས་པ་གཅིག་ལ་ལོ་འགོ་འཛིན་གྱི་ཡོད་པ་
རེད། ཡང་དམངས་ཁྲོད་ཀྱི་བཤད་སྲོལ་ལ་དགུན་ལ་གོས་ཡོད་ན་རྟ་རྒྱལ་་
གཉིས་ལ་གྱོན་ཟེར་སྲོལ་ཡོད་པ་ནི་དགུན་དུས་སུ་གང་འཁྱགས་དང་གྲང་བའི་
ངར་ཤེད་ཤིག་ཏུ་རྒྱས་པའི་དུས་ལ་ཟེར་བ་ཡིན། །
རྟ་ཉ་ཞེས་པ་ནི་ཧོར་ཟླ་བཅུ་གཉིས་པར་ཟེར་སྲོལ་ཡོད་ཀྱང་ཧོར་ཟླ་བཅུ་
གཉིས་པའི་ཚེས་བཅུ་དྲུག་ནས་ཧོར་ཟླ་དང་པོའི་ཚེས་བཅོ་ལྔ་བར་དུ་རྟ་ཟླ་བ་
ཡིན། ཉ་སྐར་དབང་དུ་བྱས་ནས་མཆུ་ཟླ་བ་ཟེར། དམངས་ཁྲོད་ཀྱི་བཤད་
སྲོལ་ལ་རྟ་ཉ་མགོ་སྦོས་སྐྲངས་ ཟླ་ཞེས་གྲངས་ལྷག་ ལྡང་ཟེར་སྲོལ་ཡོད་པ་ནི།
དགུན་གྱི་དུས་ཚོད་གངས་ལྷག་རྒྱས་པ་དང་གྲང་ངར་མི་བཟོད་པའི་སེམས་ཅན་
རྟ་ཟོག་རྣམས་མགོ་བོ་སྐྲངས་ནས་ལུས་སེམས་ངལ་དུབ་སྐྱོ་བའི་ཚུལ་དུ་ཟེར་བ་
ཡིན།
ཁྲ་ཉ་ཞེས་པ་ནི་ཧོར་ཟླ་དང་པོ་ལ་ཟེར་སྲོལ་ཡོད་འདུག་ཀྱང་ཧོར་ཟླ་དང་



པོའི་ཚེས་བཅུ་དྲུག་ནས་ཧོར་ཟླ་གཉིས་པའི་ཚེས་བཅོ་ལྔ་བར་དུ་ཁྲ་ཟླ་བ་ཡིན།
ཡང་ཧོར་ཟླ་དང་པོའི་ཚེས་གཅིག་ནས་བཅོ་ལྔ་བར་ཆོ་འཕྲུལ་ཆེན་པོའི་དུས་ཆེན་
ཟླ་བ་ཡང་ཡིན། དམངས་ཁྲོད་ཀྱི་བཤད་སྲོལ་ལ་ཉིན་ཡ་ཁྲ་ཆེན་ཉི་མ་བསྲོ།
ཉིན་ཁྲ་ཆུང་གཤོག་པ་བརྡེབས་ཟེར་སྲོལ་ཡོད་པ་ནི་དཔྱིད་ཀྱི་དུས་ཚིགས་ཟིན་པ་
ཡིན་པས་དྲོད་རླུང་རེས་མོས་ཡོད་པ་ལ་ཟེར། རོག་ ཉ་ཞེས་ པ་ནི་ཧོར་ཟླ་་
གཉིས་པ་ལ་ཟེར་སྲོལ་འདུག་ཀྱང་ཧོར་ཟླ་གཉིས་པའི་ཚེས་བཅུ་དྲུག་ནས་ཧོར་ཟླ་
གསུམ་པའི་ཚེས་བཅོ་ལྔ་བར་ནག་ཟླ་ཞེས་ལ་རོག་ཉ་ཡིན། ཟླ་བ་ཉ་རྒྱས་སུ་
སྐར་མ་ནག་པ་དང་ཟླ་བ་ལྷན་དུ་འགྲོགས་པ་དེར་ཟེར། ཡིན་ཡང་རོག་རོག་
དང་ནག་ནག་ཕྱོགས་མཚུངས་པས་བྱ་རོག་གམ་བྱ་ནག་(ཕོ་རོག་)བཅས་ཞེས་
པ་བྱ་ཕྲུག་སྐྱེ་བའི་དུས་སུ་ཡིན་པས་རོག་ཉ་ཡང་ཞེས། དམངས་ཁྲོད་ཀྱི་བཤད་
སྲོལ་ལ་རོག་ཉ་ཁྱུ་རེ་བེའུ་རེ་ཟེར་སྲོལ་ཡོད་པ་ནི་འབྲོག་པའི་ཁྱིམ་དུད་ཚོར་ནོར་
ཁྱུ་རེའི་ནང་བེའུ་རེ་ཙམ་ཁྲིད་སྲོལ་ཡོད་པ་དེར་ཟེར་བ་ཡིན། གོང་གསལ་དེ་
རྣམས་ཟླ་བ་ཉ་དང་སྦྱར་བས་ཟླ་བ་ལྔ་ལ་ཟེར་བ་ཡིན། །
ཞིང་རྨོས་ཞེས་པ་ནི་ཧོར་ཟླ་གསུམ་པ་ལ་ཞེས་པ་ཡིན། ཟླ་བ་འདིར་ཞིང་
རྨོས་ཞེས་པ་ནི་ཞིང་གྲོང༌(ཡུལ་རོང་)ཁག་ལ་ས་ཞིང་རྨོ་འདེབས་བྱེད་པའི་དུས་
ཚིགས་ཡིན་སྟབས་ཞིང་རྨོས་ཟེར། དམངས་ཁྲོད་ཀྱི་བཤད་སྲོལ་ལ་ཞིང་རྨོས་
མ་རེ་བུ་རེ་ཟེར་སྲོལ་ཡོད་པ་ནི་འབྲོག་པའི་ཕྱུགས་རིགས་རྣམས་མ་རེ་བུ་རེ་
འཁྲིད་ཀྱི་ཡོད་པ་དེར་ཞེས་པ་ཡིན།
བྱ་གྲགས་ཞེས་པ་ནི་ཧོར་ཟླ་བཞི་པ་ལ་ཞེས་པ་ཡིན། ཟླ་བ་འདིར་བྱ་
གྲགས་ཞེས་པ་ནི་དབྱར་བྱ་ཁུ་བྱུག་སྔོ་མོའི་གསུངས་སྐད་ལྷང་ལྷང་གྲགས་པའི་
དུས་ཡིན་པས་ཟླ་བ་འདིར་བྱ་གྲགས་ཟེར་བ་ཡིན། དམངས་ཁྲོད་ཀྱི་བཤད་
སྲོལ་ལ་བྱ་གྲགས་མ་ལྟ་སྒོ་གསུམ་ཟླ་ཟེར་སྲོལ་ཡོད་པ་ནི་ཟླ་བ་འདི་ནི་ཉི་མ་རིང་
བ་དང་འཚོ་བ་བཟའ་འཐུང་དཀོན་པའི་དུས་ཡིན་པས་ཕྱི་ལ་འགྲུལ་པ་འགྲོ་
80



མཁན་ཡོད་ སྐབས་ སྒོ་ལས་ མ་ ལྟ་ ཞེས་བཤད་སྲོལ་ ཡོད་ པ་ དེར་ ཟེར་ བ་ ཡིན།
ཡང་ས་ཟླ་ཞེས་དུས་ཆེན་ཞིག་ཀྱང་བརྩི་སྲོལ་ཡང་ཡོད་པ་རེད། གོང་གསལ་གྱི་
ཟླ་བ་འདི་གཉིས་ལ་ཞིང་རྨོས་དང་བྱ་གྲགས་བཅས་ཟེར་ཀྱི་ཡོད་པ་རེད། དེ་
ནས་དུས་ཚིགས་ཟླ་བ་ལ་སྦྱར་བ་རུག་ཟླ། ཤིས་ཟླ། རམ་ཟླ། གཅོད་ཟ།
གཡུལ་ཟླ་བཅས་ཟླ་བ་ལྔ་ལ་ཟེར་བ་ཡིན།
རུག་ཟླ་ཞེས་པ་ནི་ཧོར་ཟླ་ལྔ་པ་ལ་ཞེས་པ་ཡིན། ཟླ་བ་འདིར་དབྱར་གྱི་
སྐྱེ་དངོས་ཁ་འབུས་བའི་དུས་ཚོད་ཡིན་པ་དང་ལྷག་པར་དུ་སྔོ་ལྡུམ་རུག་པ་ནི་སྐྱེ་
སྟོབས་བཟང་བའི་དུས་ཡིན་པ་དེར་རུག་ཟླ་ཟེར་བ་ཡིན། དམངས་ཁྲོད་ཀྱི་
བཤད་སྲོལ་ལ་རུག་ཟླ་ཡར་ཤོག་དར་མཐུང་ཟླ་ཟེར་སྲོལ་ཡོད་པ་ནི། ཟླ་བ་
འདིར་དཀར་ཆུ་བཟང་བའི་དུས་ཡིན་པས་ཕྱི་ནས་འགྲུལ་པ་འགྲོ་མཁན་ཡོད་
པའི་འགྲུལ་བ་དེ་རྣམས་ཡར་ཤོག་ད་ར་འཐུང་ནང་དུ་སྡོད་ཅེས་ཟེར་སྲོལ་ཡོད་
པ་རེད། །
ཤིས་ཟླ་ཞེས་པ་ནི་ཧོར་ཟླ་དྲུག་པ་ལ་ཞེས་པ་ཡིན། ཟླ་བ་འདིར་ཤིས་ཟླ་
ཞེས་པ་ནི། ཤུ་བ་ ཤིའུ་ འཁྲིད་ པའི་ དུས་ ཡིན་ པ་ དེར་ ཤིས་ ཟླ་ཟེར་བ་ཡིན།
དམངས་ཁྲོད་ཀྱི་བཤད་སྲོལ་ལ་ཤིས་ཟླ་སྨྱོན་པ་ཞག་གཅིག་ལ། རྒས་མོའི་སྤྲང་
གཡོག་རྩྭ་སྐྱེས་སྣུབས་ཞེས་པ་ནི་དབྱར་རྩྭ་ཞག་རེ་ཚད་མེད་སྐྱེ་བའི་དུས་ཚིགས་
ལ་ཟེར་བ་ཡིན།
རམ་ཟླ་ཞེས་པ་ནི་ཧོར་ཟླ་བདུན་པ་ལ་ཞེས་པ་ཡིན། ཟླ་བ་བདུན་པར་
རི་སྐྱེས་རྩ་ལྡུམ་རམ་པ་འབྲས་སྙེ་སྨིན་དུས་ལེགས་པའི་དུས་ཚིགས་ཡིན་པས་དེར་
རམ་ཟླ་ཞེས་པ་རེད། དམངས་ཁྲོད་ཀྱི་བཤད་སྲོལ་ལ་རྩྭ་རམ་པ་ཕྱུགས་ཀྱི་བུ་
རམ་ཡིན་ཟེར་སྲོལ་ཡོད་པ་ནི་འབྲས་སྙེ་ཕྱུགས་ཀྱི་གཟན་ཆས་དང་མིའི་ཟས་ཚབ་
རུང་བས་རི་ལྡུམ་ཞིག་ཀྱང་ཡིན་པ་རེད།
གཅོད་ཟླ་ཞེས་པ་ནི་ཧོར་ཟླ་བརྒྱད་པ་ལ་ཞེས་པ་ཡིན། ཟླ་བ་འདིར་ཞིང་
81



པ་ཚོའི་སྟོན་བསྡུ་བྱེད་པའི་དུས་ཚིགས་བཙས་མ་བརྔ་བསྡུ་བྱེད་པ་ལ་ཞིང་གཅོད་
ཟེར་སྲོལ་ཡོད་པས་གཅོད་ཟླ་ཞེས་པ་ཡིན། དམངས་ཁྲོད་ཀྱི་བཤད་སྲོལ་ལ་ལོ་
ཨེ་ཡག་མི་ཡག་སྟོན་ཟླ་བརྒྱད་པ་ཟེར་སྲོལ་ཡོད་པ་ནི་སྟོན་ཐོག་ལག་ཏུ་ལེན་པའི་
དུས་ཡིན་པ་རེད། །
གཡུལ་ཟླ་ཞེས་པ་ནི་ཧོར་ཟླ་དགུ་པ་ལ་ཞེས་པ་ཡིན། ཟླ་བ་དགུ་པ་སྟེ་སྙེ་
མ་བརྡུངས་ནས་འབྲུ་འདོན་ཕུབ་སོགས་ལས་ཀ་བྱེད་པའི་དུས་ཚིགས་དེར་ཡུལ་
སྐད་དུ་གཡུལ་ལས་བྱ་ཞེས་པ་ནི་འབྲུ་བརྡུངས་རྒྱག་ཞེས་པ་ལྟ་བུ་ཡིན། ཡང་
དམངས་ཁྲོད་ཀྱི་གཏམ་དཔེ་ཞིག་ལ་གཡུལ་ཐག་ཐོན་དུས་སྤགས་ཐག་ཆད་ཟེར་
སྲོལ་ཡོད་པ་ནི་ཤིན་ཏུ་དབུལ་ཞིང་ཕོངས་པའི་མི་ཁག་གཅིག་གཡུལ་ལས་ཐོན་
རྗེས་རྩམ་པ་ཟ་རྒྱུ་མེད་པ་དེར་ཟེར་བའི་ཟླ་བ་འདིར་གཡུལ་ཟླ་ཞེས་ཟེར་བ་ཡིན།
གོང་གསལ་དུས་ཚིགས་དང་ཟླ་བ་སྦྱར་བའི་ཟླ་བ་ལྔ་ནི་རྗེས་གྲུབ་ཀྱི་མིང་
ཚིག་ཅིག་ཡིན་པ་ངོས་བཟུང་ཡོད། མདོར་ན་ཡུལ་ལུང་རང་གི་གོམས་སྲོལ་ལ་
གཞིགས་ན། ཟླ་རིམ་བརྩི་ཚུལ་ཐད་མི་འདྲ་བ་དཔེར་ན། ལུང་པ་འདིའི་
དམངས་ཁྲོད་དུ་ཟླ་བ་དང་པོ། གཉིས་པ། གསུམ་པ། བཞི་པ་ཞེས་པ་
ཡིན་ན་ཁག་གཅིག་གིས་ཟླ་བ་གང་ཡིན་གསལ་པོ་མི་རྟོགས་པ། ཡང་ཁྲ་ཉ།
རོག་ཉ། ཞིང་རྨོས། བྱ་གྲགས་ཞེས་པ་ཡིན་ན་ཟླ་བ་གང་ཡིན་གསལ་པོར་
རྟོགས་ཐུབ་པ་ཞིག་རེད། དེ་འདྲའི་ཟླ་བ་གསུམ་རེ་ལ་ནམ་དུས་རེར་བརྩི་བ་
ནི་ དུས་ཚིགས་དང༌པོ་དྲོད་རླུང་འཕེལ་བའི་དུས་ སུ་ སོས་ཀ་དཔྱིད་ཀ་དང༌།
དུས་ཚིགས་གཉིས་པ་ཆར་ཆུ་ལོ་འདབ་རྒྱས་པའི་དུས་ སུ་དབྱར་ཁ། དུས་་
ཚིགས་གསུམ་པ་འབྲས་བུ་སྨིན་པའི་དུས་སུ་སྟོན་ཁ། དུས་ཚིགས་བཞི་པ་གྲང་
རླུང་ལྡང་པའི་དུས་སུ་དགུན་ཁ་བཅས་དུས་བཞི་དབྱེ་བ་དང་ད་དུང་ལོ་གཅིག་
ནང་ཟླ་དྲུག་ཉི་མ་བྱང་འགྲོས། ཟླ་དྲུག་ཉི་མ་ལྷོ་འགྲོས་བཅས་སོ། གཞན་
ཡང་མི་རྒན་རབས་རྣམས་ཀྱིས་ཚེས་དུས་དཀར་གསལ་ཟླ་བ་ལ་གཟིགས་ནས་ཟླ་
82



བའི་འཕེལ་འགྲིབ་ལ་བརྟག་སྟེ་ཚེས་དུས་ཆད་ལྷག་ཡོད་མེད་དང་ཚེས་ཆ་གང་
ཡིན་གསལ་པོར་རྟོགས་ཐུབ་ཀྱི་ཡོད་པ་རེད། དེ་ཡང་ཚེས་མཚམས་སུ་གནམ་
སྟོང་རྫོགས་ནས་ཚེས་གཅིག་ནི། དཀར་ནག་ཚེས་འཕོས་མཚམས་སུ་འཛིན་
ཞེས་པ་ལྟར། ཚེས་གཅིག་ཟླ་བ་མིག་མི་མཐོང༌། ། མཐོང་ན་ཁ་ཚེས་གཉིས་
ཆད་ཟེར། །ཚེས་གཉིས་ཟླ་བ་མིས་མི་མཐོང་། །མཐོང་ན་ཟླ་སྟོད་ཚེས་གྲངས་
ཆད། །ཚེས་གསུམ་མགོ་ནག་མི་ཡིས་མཐོང་། ། བརྒྱད་དང་བཅོ་ལྔ་ལྷག་མི་
འགྱུར། །ཞེས་པ་ཡིན། ཡང་རྒྱལ་པོའི་བཀའ་ཐང་ལས་གནམ་སྟོང་དུས་སུ་ཆུ་
ཤེལ་ཟླ་བའི་སྟེང༌། །ཉི་མས་ནོན་ནས་གསལ་བའི་ནུས་པ་མེད། །ཚེས་གསུམ་
དུས་སུ་བག་ཙམ་བྲལ་བ་ཡིན། །མུ་ཆུའི་དྲི་མ་ནང་དུ་ཁྱད་ཚད་གསལ། ། ཚེས་
བརྒྱད་དུས་སུ་དྲི་མས་ཕྱེད་ལ་ཁྱབ། །བཅོ་ལྔ་ཀུན་ལ་ཁྱབ་པས་གསལ་བ་ཡིན། །
ཞེས་པ་གསལ། དེ་བཞིན་ཟླ་བའི་འཕེལ་འགྲིབ་དང་ཉི་ཟླའི་བགྲོད་ཚུལ་ནི་ཟླ་
བའི་གོ་ལ་ནི་ཉི་མའི་དབང་གིས་འཇིག་རྟེན་དུ་གཟི་འོད་སྣང་བ་དང་། སྐྱེ་བ། །
བྲི་བ། མི་སྣང་བ་འགྱུར་བ་ལས། ཟླ་བ་རང་མདོག་ནི་ཆུ་ཤེལ་མདོག་ནག་
འོད་མེད་ཡིན་ལ་དེར་རང་འོད་དང་། སྐྱེ་བ། བྲི་བ། མི་སྣང་བ་སོགས་
མེད་པ་ཡིན་མོད། འོ་ན་ཡར་ངོའི་མར་ངོའི་ཟླ་བའི་འཕེལ་འགྲིབ་ནི། ཟླ་
བའི་ངོས་ལ་ཉི་མའི་འོད་ཟེར་ཕོག་ནས་ཟླ་བའི་གཟུགས་ཀྱི་འོད་སྣང་བ་དང༌།།
སྐྱེ་བ། བྲི་བ། མི་སྣང་བ་དེ་ནི་ས་སྒང་གོ་ལའི་གྲིབ་མ་ཕོག་ནས་ཟླ་གཟུགས་
འགྱུར་བ་འགྲོ་བ་ཡིན། དེ་ལྟར་ཟླ་བའི་འཕེལ་འགྲིབ་ལྟར་དམངས་ཁྲོད་ཀྱི་
ངག་སྒྲོས་ལྟར་ན། ཚེས་གཅིག་ཆུ་ནང་ཉ་མོས་མཐོང་། ཚེས་གཉིས་བྲག་
ཐོག་གླ་བས་མཐོང༌། ཚེས་གསུམ་མགོ་ནག་མི་ཡིས་མཐོང་། ཞེས་པ་དེ་ལྟར་
ཚེས་གསུམ་མགོ་ནག་མི་ཡིས་མཐོང་ཞེས་པ་ཚེས་པ་གང་གི་ཟླ་བ་ཡིན་ཤེས་ཐུབ་
པ་དཔེར་ན། ཟླ་སྟོད་ཕྱེད་ཀར་ཚེས་བརྒྱད་ལྟ་བུར་ཚེས་བརྒྱད་ཟོ་མཐིལ་ཁ་
གཤག་འདྲ། ཚེས་ དགུ་ ཕག་མོའི་ལྟོ་བ་འདྲ། ཚེས་བཅུ་ ཨ་ ཐང་ལུག་་་་་་
33



བཀྱིགས་འདྲ་ཞེས་པ་དང༌། ཡང་ཟླ་དཀྱིལ་ཚེས་པ་བཅོ་ལྔ་ལྟ་བུ་ཡིན་ན་བཅོ་
ལྔ་རྔ་ཆེན་ནོར་འདོགས་ཟླ། །བཅུ་དྲུག་རྔ་ཆུང་ཧུབ་འཐུང་ཟླ། །བཅུ་བདུན་
མི་ཉལ་ཁྱི་ཉལ་ཟླ། །བཅོ་བརྒྱད་མཛོ་ཕོ་ལྷས་དྲོད་ཟླ། །ཞེས་པ་དང༌། །ཟླ་
སྨད་ཀྱི་ཟླ་ཕྱེད་ཉི་ཤུ་གཉིས་ལ་ཉེར་གཉིས་ཟླ་ཕྱེད་ནམ་ཕྱེད་ཟླ་ཞེས་པ་དང༌།
ཉེར་དགུ་རྨག་རུམ་རྐུན་མའི་ཟླ། སུམ་ཅུ་ཟླ་མེད་མཚན་སྟོང་ཟླ་ཞེས་པ་དེ་
དག་ནི་ཆ་ཤས་ཡིན་པ་རེད། སྔར་མིས་བཤད་སྲོལ་ལ་ཚེས་གཅིག་ནས་སུམ་ཅུ་
བར་ཟླ་ཚེས་ལ་བརྟག་སྟེ་འདྲ་དཔེ་སྦྱར་ནས་ཚེས་པ་གང་ཡིན་དང༌། ཆད་
ལྷག་ཡོད་མེད་ལོ་ཐོ་མི་དགོས་པར་གསལ་པོར་རྟོགས་ཐུབ་ཀྱི་ཡོད་པ་རེད། དེ་
ལྟར་བཀོད་པ་ནི་ཡུལ་ལུང་རང་ཉིད་ཀྱི་ཟླ་བའི་འཕེལ་འགྲིབ་སྐོར་དམངས་ཁྲོད་
ཀྱི་ཁ་རྒྱུན་དང་གོམས་སྲོལ་བཀོད་པ་ཡིན་པ་ལས་ཉི་ཟླ་བགྲོད་ཚུལ་དང་འཆར་
ནུབ་བཅས་རྩིས་གཞུང་རིག་པ་ལས་གསལ་བ་དེ་ལྷག་ཞུ་སྤོབས་ག་ལ་མཆིས།
ཡིན་ནའང་དམངས་ཁྲོད་དུ་གནམ་གྱི་ཉི་ཟླའི་འཆར་ནུབ་རླུང་དང་། ན་བུན།
སྤྲིན་དང་འཇའ། སྐྱེ་དངོས་འགྱུར་ལྡོག སེམས་ཅན་གྱི་སྤྱོད་ལམ་བརྟག་པ་
སོགས་ཉམས་སུ་མྱོང་བའི་ཐོག་ནས་བཤད་སྲོལ་མང་དག་ཡོད་ཀྱང་འདིར་ཅུང་
ཙམ་ཞིག་སྨྲས་པ་འདི་ལྟ་སྟེ། དེ་ཡང་གནམ་ཀྱི་ཉི་ཟླའི་འཆར་ནུབ་ལ་བརྟག་
ཚུལ་ནི། ཟླ་བ་ཡར་ངོས་ཚེས་ཟླ་ལ། །བྱང་ནོས་ཟླ་བ་རྭ་མཐོ་ན། །འབབ་
ཞོད་དབེན་ལ་གངས་ཉེན་མེད། ། ཟླ་བའི་རྭ་ངོས་མཉམ་འགྱུར་ན། ། ཞོད་
ཆེན་དགུན་དུས་གངས་ཉེན་ཆེ། །ཞེས་པ་དང་ཡང་ཉི་གུར་ཕུབ་ན་ཉིན་གཅིག་
གཡེར། ཟླ་གུར་ཕུབ་ན་ཟླ་གཅིག་ཐན་ཞེས་དང་ཡང་སྟོན་ཉི་ཕྱིར་བལྟས་བྱུང་
བ་ན། ། ཐན་པ་འབྱུང་བའི་སྔ་ལྟས་ཡིན། ། དབྱར་ཉི་ཕྱིར་བལྟས་བྱུང་བ་
ན། །གངས་ཉེན་འབྱུང་བའི་སྔོན་བརྡ་ཡིན། །ཟེར་བ་དང༌། ཡང་རླུང་དང་
ན་བུན་སྤྲིན་དང་འཇའ་བརྟག་པ་ཞེས་པ་ནི་ཕུ་རླུང་བརྒྱབ་ན་འབབ། མདའ་
རླུང་བརྒྱབ་ན་གཡེར་ཞེས་དང་ཡང་སྨུག་སོ་ལ་བརྟག་པ་ནི་སྨུག་རླུང་ཐང་ལ་
8



ལྷུང་ན་གནམ་གཡེར་འགྲོ། སྨྱུག་རླུང་རི་རྩེར་སོང་ན་འབབ་པར་སེམས་དེ་
ལྷག་པས་གཏོར་ན་གྲང་ཟུག་ལྡང་ཞེས། ཡང་སྤྲིན་པ་ལྷོ་ལོག་བྱང་འཁྱེར་ཁ་བ་
བབས། ། ནུབ་དང་བྱང་ལ་སོང་ན་འབྲིང་ཙམ་འབབས། །བྱང་ནས་ཤར་
ངོས་སོང་ན་ཉུང་ཙམ་ལས། ། ཡང་ན་གཏན་ནས་འབབ་མི་སྲིད། ། ཞེས་པ་
དང༌། ཡང་སྤྲིན་པ་ལ་བརྟག་པ་ནི་ནངས་དམར་སོང་ན་ཆུ་ལ་བླ། དགོངས་
མར་སོང་ན་མེ་ལ་བླ་ཞེས་པ་དང་། ཡང་ ཐན་པོ་ཆེ་ལ་ དྲོ་འཁྲིགས་དེ། །
བོབས་དེ་མ་བསམ་ཨ་ཧྲུལ་མ། ། དགོང་མོ་དགོང་མོའི་དགོང་མགྱོགས་ཏེ། །
དྭངས་དེས་མ་བསམ་ཨ་ཧུལ་མ། །ཞེས་པ་དང་། ཡང་འཇའ་ལ་བརྟག་ཚུལ་
ནི་འཇའ་སྣེ་སྤང་ལ་ཟུག་ན་སྤྱང་ཆུ་རྒྱུས། འཇའ་སྣེ་ཆུ་ལ་ཟུག་ན་ཆུ་གྲམ་ཐོན་
ཞེས་ པ་དང༌། ཡང་འཇའ་ ཤར་ཕྱོགས་ཟུག་ན་ འབྲུག་ ལྡིར་ཆར་ མི་འབབ།
འཇའ་ནུབ་ཕྱོགས་ཟུག་ན་ཆར་ཆེན་འབབ་པའི་རྟགས། ཡང་ཁ་བ་བབས་
ཚད་བརྟག་པ་ནི། སྟོན་དུས་ཁ་བ་ཁུ་འཕངས་མཐོར། ། ཤུ་ཕོ་རྭ་བཅུའི་རུ་མི་
མཐོང་། ། དཔྱིད་ཀ་ཁ་བ་ཁུ་འཕངས་མཐོར། ། དཔྱིད་ལུག་མ་མོའི་སུག་མི་
མཐོང་། །ཞེས་པ་དང༌། ཡང་སེམས་ཅན་གྱི་སྤྱོད་ལམ་བརྟག་ཚུལ་ནི། གྲོག་
མ་གནས་སྤོ་བྱེད་པ། ། གློ་བུར་ཚ་ཚད་རྒྱས་རྟགས། ། སྦལ་པའི་སྐད་སྒྲ་སྒྲོག་
ན། །གློ་བུར་ཆར་པ་འབབ་རྟགས། ། ཞེས་པ་དང༌། ཡང་སྟོན་ཟ་ཁ་རྒྱས་
དུས་སྦལ་ཁ་རུབ། དཔྱིད་ས་ཆུ་དྲོད་དུས་གངས་ཆུ་ཉེར་ཞེས་སོ། དེ་ལྟར་
དམངས་ཁྲོད་དུ་ངག་རྒྱུན་ཡོད་པ་མ་ཚད་སྔར་གྱི་རྒན་རབས་མྱོང་བ་ཅན་དེ་
ཚོའི་ཉི་རྟགས་དང་སྐར་རྟགས་བཅས་ཀྱི་ཚན་རིག་རང་བཞིན་ལྡན་པར་ཞིང་
པའི་སོ་ནམ་ལས་བརྩོན་པ་དེའང་བཤད་སྲོལ་ལ་སྨིན་དྲུག་ལ་ཁར་སླེབས་དུས་རྨོ་
ཁལ་ (གཡག་)ཆུ་ཁར་སླེབས་ཞེས་པ་དང༌། ཡང་པིང་ཀྱུར་སླེབས་དུས་སྔ་
འདེབས་སྔ་མ་ཟིན། ། འཕྱི་བ་ལངས་དུས་སྔ་འདེབས་ཕྱི་མ་བྱེད། ། པུ་ཤུད་
སྐད་འདོན་བར་འདེབས་སྔ་མ་ཟིན། །ལུག་རྫི་བྱིའུ་འབྱོར་བར་འདེབས་ཕྱི་མ་
55



བྱེད། །ཁུག་རྟ་འབྱོར་དུས་ཕྱི་འདེབས་རྔ་མ་ཟིན། །ཁུ་བྱུག་སླེབས་དུས་ཞིང་
ཀུན་བཏབ་ཚར་བྱེད། ། ཅེས་པ་དེ་ལྟ་བུའི་ཡུལ་ལུང་སོ་སོར་ངག་སྒྲོས་རྫོགས་
མཐའ་མེད་པ་ཞིག་ཡོད་མོད། འོན་ཀྱང་ད་ལམ་འདིར་དཔེ་མཚོན་ཙམ་ལས་
མང་པོ་འབྲི་མ་ཁོམ། །
ད་ནི་ཡུལ་གྱི་སྐད་ལུགས་དེ་ཡང་སྤྱིར་ས་ཁུལ་འདིར་གནའ་བོ་སྔ་རབས་ཀྱི་
གོམས་སྲོལ་མང་པོ་ཞིག་རྒྱུན་སྤྱོད་བྱེད་བཞིན་ཡོད་ལ་ཆབས་ཅིག་བོད་མི་རིགས་
ཀྱི་ལོ་རྒྱུས་རིམ་བཞིན་འཕེལ་རྒྱས་སོང་བ་དང་འགྱུར་ལྡོག་ཀྱང་བྱུང་ཡོད། དེ་
ལྟར་ཞིབ་ཕྲའི་གནས་ཚུལ་ཤེས་ཚད་དམན་པའི་རྐྱེན་གྱིས་རྟོགས་མི་ཐུབ་པས།
ལུང་པ་རང་ཉིད་ཀྱི་ཡུལ་གྱི་སྐད་ཆ་ཤོད་སྲོལ་ཐད་མིང་ཚིག་གི་སྒྲ་གདངས་ཅུང་
ཁྱད་པར་ཡོད་པ་དང་རང་རང་གི་ཡུལ་ཀྱི་སྐད་ལུགས་མི་འདྲ་བ་ཡོད་པ་རེད།
དེ་ཡང་ཁ་དཔེ་ཞིག་ལ་ལུང་པ་རེ་ལ་སྐད་ལུགས་རེ་ཞེས་པ་ལྟར་སྐད་ཡིག་ཅེས་པ་
ནི་མི་རིགས་ཀྱི་རྣམ་དབྱེ་འབྱེད་པའི་གཞི་རྟེན་ཞིག་ཀྱང་རེད། སྤྱིར་ལུང་པ་
འདི་ཉིད་ཀྱིས་བོད་ཀྱི་སྐད་ཡིག་མ་ལག་གཏན་ནས་མི་འདྲ་བ་ཟུར་དུ་མེད།
ཡོངས་སུ་གྲགས་པའི་བོད་ཡིག་འདི་ནི་མི་རབས་ནས་མི་རབས་བར་ཐུན་མོང་དུ་
བེད་སྤྱོད་བྱེད་པའི་བརྡ་སྤྲོད་ཡོ་བྱད་ཡིན་པ་སྨོས་ཅི། འོན་ཀྱང་བོད་རིགས་
ནང་ཁུལ་དུ་ཡུལ་གྱི་སྙད་ལུགས་སོ་སོའི་ཧེ་བག་དེ་ཡང་སྤྱིར་བཏང་ཙམ་ལས་ངོ་
བོའི་ཐོག་ཧེ་བག་ཆེ་ཙམ་ཡེ་ནས་མེད། གནའ་བོའི་དུས་སུ་ཚིག་གི་ཐ་སྙད་ཁ་
ཤས་ད་ལྟ་ཡང་རྒྱུན་དུ་བེད་སྤྱོད་གཏོང་བའི་ཡུལ་གྱི་སྐད་གདངས་དང་བརྡ་སྤྲོད་
ཀྱི་ཡོད་པ་དེ་མཚུངས་སྤྱིར་བཏང་ཁྱད་པར་དུ་དཔེ་མཚོན་ཆ་ཤས་ཞིག་དང་ཕྱིས་
སུ་རིམ་འགྱུར་གྱི་དབང་གྱིས་ཡུལ་མིའི་ངག་ནས་སྒྲ་འགྱུར་བ་དང་ཉམས་པའི་ཆ་
ཡང་འགའ་རེ་ཡོད། གཞན་ཡང་ཡིག་སྐད་དང་ཡུལ་སྐད་ཀྱི་ཁྱད་པར་མཚོན་
ཚུལ་གཤམ་གསལ་ཏེ། ཁྱོད་དཀའ་ལས་ཁག་ཨེ་བྱུང་ཞེས་པ་ལ་ཁྱོད་དཀའ་ཨེ་
ཐལ་ཞེས་པ་དང། དཀའ་ལས་ཁག་མ་བྱུང་ཞེས་པ་ལ་དཀའ་མ་ཐལ་ཞེས་པ།
86



ཁྱོད་རང་གི་མིང་ལ་ག་རེ་ཟེར་ཞེས་པ་ལ་ཁྱོད་མིང་ཅི་རྫོ་ལེ་ཞེས་པ། ཁྱོད་རང་
ག་པར་ཕྱིན་པ་ཞེས་པ་ལ་ཁྱོད་ག་ ར་ སོང་ལེ་ཞེས་པ། ཁོང་རང་བཞུགས་་
འདུག་གམ་ཞེས་པ་ལ་ཁོང་བསྡད་གདའ་འམ་མི་གདའ་ཞེས་པ། ཁོང་ག་པར་
ཕྱིན་སོང་ཞེས་པ་ལ་ཁོང་ག་ར་སོང་གདའ་ཞེས་པ། ཁོང་མཐོང་བྱུང་ངམ་ཞེས་
པ་ལ་ཁོང་རིག་ཡེ་འགུས་ཞེས་པ། ཁོང་མཐོང་མ་བྱུང་ཞེས་པ་ལ་ཁོང་རིག་མ་
འགུས་ཞེས་པ། ཁོང་གིས་ག་རེ་ཟེར་ཞེས་པ་ལ་ཁོང་གིས་ཅི་རྫོ་གདའ་ཞེས་པ། །
ཁོང་མགྱོགས་པོ་ཤོག་ཅེས་པ་ལ་ཁོང་ལ་འོར་ཤོག་ཅེས་པ། ཡང་གཅེན་པོ་ལ་
སྤུན་ཡ། གཅུང་མོ་ལ་ཀྲིང་མོ། སྲུ་མོ་ལ་སྤུ་མོ། ཕྲུ་གུ་ལ་པུ་གུ ཡག་པོ་
འདུག་ཅེས་པ་ལ་ཡག་པོ་གདའ། སྐྱིད་པོ་འདུག་ཅེས་པ་ལ་སྐྱིད་པོ་གདའ་ཞེས་
པ་སོགས་དང་། གཞན་ཡང་ཡིག་སྐད་ཐོག་ནས་ ཡུལ་ སྐད་དུ་འགྱུར་ཚུལ་་
དཔེར་ན། པ་ཡིག་ཐོབ་པ་ལ་བ་ཡིག་སྒྲ་གདངས་འབོད་ཚུལ་ཡོད་པ་ནི་རྐང་
པ་ལ་རྐང་བ། སྐུད་པ་ལ་སྐུད་བ། ཁང་པ་ལ་ཁང་བ། གད་པ་ལ་གད་བ།
འགྲུལ་པ་ལ་འགྲུལ་བ། ཆད་པ་ལ་ཆད་བ། ལྗིད་པོ་ལ་ལྗིད་བོ། ཉན་པ་ལ་
ཉན་བ། ཕུར་པ་ལ་ཕུར་བ། མཚེར་པ་ལ་མཚེར་བ། ཞེས་པ་ལྟ་བུ་སོགས་
མང་པོ་ཡོད། ཡང་པ་ཡིག་ཐོབ་སར་འབའ་ལྟར་འབོད་ཚུལ་ཡོད་པ་ནི་ཁམས་
པ་ལ་ཁམས་འབའ། ཁྲམ་པ་ལ་ཁྲམ་འབའ། འགྲུམ་པ་ལ་འགྲམ་འབའ།
བྱམས་པ་ལ་བྱམས་འབའ། ལུང་པ་ལ་ལུང་འབའ། རམ་པ་ལ་རམ་འབའ།
ཞེས་པ་ལྟ་བུ་དང༌། ཡང་རྗེས་འཇུག་ལ་ཡིག་ས་རུ་འགྱུར་བ་ཡོད་པ་ནི་ཁལ་མ་
ལ་ཁས་མ། ཅ་ལག་འགེལ་བ་ལ་ཅ་ལག་འགེས། ཉལ་ས་ལ་ཉས་ས། འོ་
བརྒྱལ་ལ་འོ་བརྒྱས། ཞེས་པ་ལྟ་བུ་དང༌། ཡང་བ་ཡིག་ཝ་ལྟར་འགྱུར་ཡོད་པ་
ནི་ཁང་པའི་ཀ་བ་ལ་ཀ་ཝ། ཁ་བ་ལ་ཁ་ལ། དགོ་བ་ལ་དགོ་ཝ། ལྕི་བ་ལ་ལྕི་
ལ། ཞེས་པ་ལྟ་བུ་དང༌། ཡང་ཁ་ཡིག་ཧ་ཡིག་ལྟར་འགྱུར་བ་ཡོད་པ་ནི་སྒོ་ཁ་
ལ་སྒོ་ཧ། ཆུ་ཁ་ལ་ཆུ་ཧ། མཚོ་ཁ་ལ་མཚོ་ཧ། ལ་ཁ་ལ་ལ་ཧོ། ཞེས་པ་ལྟ་



བུ་དང༌། ཡང་ར་བཏགས་ཀྱི་སྒྲ་མི་ཐོན་པའི་འབོད་སྲོལ་ཡོད་པ་ནི་གསལ་
བྱེད་སུམ་ཅུའི་ནང་ཚན་སྡེ་བ་བཞི་ནང་ང་ཕ་བ་གསུམ་ལ་བཏགས་ཀྱི་སྒྲ་མི་ཐོན་
པ་ཁག་གཅིག་ཡོད་པ་དཔེར་ན་སྤྲིན་པ་ལ་སྤྲིན་དང་། སེམས་ཅན་སྤྲ་ལ་སྤ།
སྤྲེའུ་ལ་སྤེའུ། སྤྲང་པོ་ལ་སྤྲང་བོ། སྤྲ་བ་ལ་སྤ་བ། གོས་དང་གདན་སྤྲུག་པ་
ལ་གོས་དང་གདན་སྤུག དཔྲལ་བ་ལ་དཔལ་བ། ཞེས་པ་དང་། ཡང་རྟ་
ཡིས་རྐང་སུག་གཡུག་སྟེ་འཕྲ་ཁ་ཞེས་པ་ལ་འཕག་ག་དང༌། འཕྲང་ལམ་ལ་
འཕང་ ལམ། འཕྲིན་ སྐུར་ ལ་ འཕིན་ སྐུར། འཕྲུ་ བློག་ པ་ ལ་ འཕུ་ སློག
འཕྲེང་བ་ལ་འཕེང་བ། ཟ་འཕྲོ་འཐུང་འཕྲོ་ལ་ཟ་འཕོ་འཐུང་འཕོ། འོད་
ཟེར་འཕྲོས་པ་ལ་འོད་ཟེར་འཕོས་ པ། ཞེས་པ་དང་། ཡང་བྲ་བོ་ལ་བ་བོ།
བྲག་ རི་ ལ་ བག་ རི། བྲང༌ རྒྱུན་ ལ་ བང༌ རྒྱན། ནས་ འབྲུ་ ལ་ ནས་ འབུ།
འབྲུག་ལ་འབུག འབྲི་ལ་འབི། ཡི་གེ་འབྲི་བ་ལ་ཡི་གེ་འབི། བྲིས་སྨྱུག་ལ་
བིས་སྨྱུག སྦྲ་ལ་སྦ། སྦྲུལ་ལ་སྦྲུལ། ཁུང་བུ་བྲུས་པ་ལ་ཁུང་བུས། བྲེལ་
བ་ལ་ བེལ་ བ། བྲེང་ རྒྱུན་ལ་བེང་ རྒྱུན། ཟས་ ཀྱི་ བྲོ་ བ་ ལ་ ཟས་ ཀྱི་ བོ་ བ།
ཕམ་ནས་བྲོས་པ་ལ་ཕམ་ནས་བོས། ཞེས་པ་དང༌། ཡང་ཕྱ་ཡིག་ཚ་ཡིག་ལྟར་
འགྱུར་བ་ནི་འཕྱ་སྨོད་བྱ་བ་ ལ་ འཚལ་ སྨོད་དང༌། འཕྱར་ བ་ ལ་ འཚར་བ།
ཕྱགས་མ་ལ་ཚགས་མ། རླུང་ལ་འཕྱར་བ་ལ་རླུང་ལ་འཚར་བ། ཕྱི་དང་ནང་
ལ་འཚི་དང་ནང་། སྔ་དྲོ་ཕྱི་དྲོ་ལ་སྔ་དྲོ་འཚི་དྲོ། འཕྱིང་ཞྭ་ལ་འཚིང་ཞུ།
ཕྱུག་པོ་ལ་ཚུག་པོ། ཕྱེད་ཀ་ལ་ཚེད་ཀ་ཞེས་པ་དང༌། གཞན་ཡང་གྱོན་ཆས་
ལ་གོས་ཟས་དང་། སྟོད་ཐུང་ལ་སྟོད་གོས། གོས་ཐུང་ལ་རྐང་རྣམ། ལྷམ་
ལ་ཧམ། གྲི་ལ་སྒྲི་ཐག་པ་ལ་ ཐིག་གུ། སྐྲ་ལ་ ཅོ་ཏོ། མིག་ལ་དམིགས།
མཛུབ་མོ་ལ་ མཛུབ་གུ། ཞྭ་ རིལ་ལ་ཞྭ་ཏི། བྱ་དང་བྱིའུ་ལ་ཟ་དང་ཟེའུ།
སྤྱང་ཀི་ལ་ཙང་ཁུ་ཆུ་སྲམ་ལ་ཆུ་སྐྲམ། སྲེ་མོང་ལ་སྤྲེ་མོ་ཞེས་དང༌། ཡང་ཀོ་བ་
ལ་ཀོའོ་ག གློ་བ་ལ་གློ་ག ཐོ་བ་མ་ཐོའོ་ག དུ་བ་ལ་དོའོ་བ་ཞེས་པ་སོགས་
88



དེ་ལྟར་ཚིག་གྲོགས་བར་འོ་ཞེས་སྒྲ་འཇུག་པ་ཡོད་ཅིང་། གོང་གསལ་ལྟར་ཡུལ་
སྐད་དང་ཡིག་སྐད་སྒྲ་གདངས་འགྱུར་བ་ སོང་ཚུལ་མཚོན་བྱེད་ཙམ་དུ་རྣམ་་་
གྲངས་ཆ་ ཤས་ཤིག་བྲིས་པ་ཡིན་པས་དེ་དག་ཙམ་མ་ཚད་པ་ཚིག་གི་བརྡ་སྤྲོད་
ཡུལ་སྐད་ནང་དུ་མི་འདྲ་བ་མང་དག་ཡོད་ཀྱང་ཡིག་རྫོབ་མང་སྟབས་ཞིབ་ཕྲ་
འདིར་མ་བཀོད། དེ་མིན་ད་དུང་ནང་པ་སངས་རྒྱས་ཆོས་ལུགས་ཁྱབ་སྤེལ་
བྱུང་ནས་མི་རིགས་ཀྱི་ཡུལ་གོམས་གཤིས་ལུགས་དང་འབྲེལ་ཤུགས་རྐྱེན་ཟབ་མོ་
ལྡན་ཡོད་པ་དང་། ད་དུང་ཡུན་རིང་པོའི་ཚེ་ལག་ལེན་དངོས་ནང་འོད་ཟེར་
རབ་ ཏུ་འཕྲོ་བའི་ལོ་རྒྱུས་དང་རིག་གནས་ གསོ་ རིག་རྩིས་འབྲས་ སོགས་ཆོས་་
ལུགས་དང་རིག་གཞུང་ཟུང་འབྲེལ་གྱིས་བློས་དཔོག་པར་དཀའ་བར་གྱུར་ཡོད་
པ་ དང༌། ངོ་མཚར་ཆེ་ བའི་ ངག་རྒྱུན་དང༌། སྒྲུང་ གཏམ། བྲོ་གཞས།
འབྲོག་གླུ། ལ་གླུ། ལ་ཤག གཞས་ཤག རས་པའི་སྒྱུ་རྩལ། འབྲས་
དཀར་སོགས་ནང་དོན་རྣམ་པ་ཕུན་སུམ་ཚོགས་པའི་ཁྱད་ཆོས་ལྡན་ཡོད་པ་ཕུད།
གཞན་ཡང་དགོན་པ་ཁག་གི་ཆོས་ལུགས་ཀྱི་སྒྱུ་རྩལ་གར་འཆམ་རིགས་མི་འདྲ་བ་
དར་ཁྱབ་ཆེན་པོ་བྱུང་ཡོད། གར་འཆམ་ཞེས་པའི་ཐ་སྙད་དེ་ནི་ལྷ་ཡི་གར་
དང་མིའི་འཆམ་ཞེས་པ་དེར་གར་འཆམ་ཞེས་པས་བོད་དུ་གར་འཆམ་ཞེས་པ་
ཐོག་མར་ཁྲི་སྲོང་ལྡེའུ་བཙན་གྱིས་སློབ་དཔོན་ཆེན་པོ་པདྨ་འབྱུང་གནས་སྤྱན་
དྲངས་ནས་བསམ་ཡས་མི་འགྱུར་ལྷུན་གྱིས་གྲུབ་པའི་གཙུག་ལག་ཁང་གི་ས་མལ་
དུ་སློབ་དཔོན་ཆེན་པོའི་རྡོ་རྗེའི་རྭ་གུར་གར་འཆམ་སྟེ་ས་འདུལ་མཛད་པས་བོད་
དུ་གར་འཆམ་དང་པོ་མཛད་པར་གྲགས། དུས་དེར་གར་འགྲོས་མཛད་ཚུལ་
དེ་རྣམས་དུས་ཕྱིས་བོད་ཀྱི་དགོན་པ་ཁག་གི་ཡོངས་སུ་གྲགས་པའི་གར་འཆམ་གྱི་
ཕྱག་སྲོལ་རྒྱུན་འཇགས་དང་གོང་འཕེལ་ཕྱིན་པ་ཞིག་ཡིན་པ་ངེས། བོད་ཀྱི་
དམངས་ཁྲོད་གླུ་གཞས་ནི་གནའ་སྔ་མོ་ནས་བོད་དེ་གླུ་གར་གྱི་རྒྱ་མཚོ་ཞེས་
གྲགས་པ་ལྟ་བུ་དེའང་ཐོག་མར་སྤུ་དེ་གུང་རྒྱལ་སྐབས་ནས་ཚིགས་སུ་བཅད་པའི་



༢༣
སྙན་རྩོམ་བྱུང་མྱོང་ཡོད་པ་དང་། ལོང་ངམ་ཕོ་བརྒྱ་མོ་བརྒྱ་བསྒྲལ་རྗེས་སུ་
རྒྱལ་ཁ་ཐོབ་པའི་མགུར་གླུ་བླངས་ཡོད་པ། སྟག་རི་གཉན་གཟིགས་སྐབས་སུ་
འཕན་ཡུལ་ཟིང་པོ་རྗེའི་བློན་པོ་དབལ་གཡི་ཚབ་དང་མྱང་ཙིང་སྐུ་གཉིས་ཀྱིས་སྤྱི་
རྒྱལ་བཙན་པོ་མགོ་བཙུད་བྱེད་སྐབས་སུ་ཡར་ཀླུང་པའི་དཔྱིད་གླུ་ཞེས་པ་གཏོང་
བ་དང་། ཡང་གནམ་རི་སྲོང་བཙན་སྐབས་སུ། ཁྱུང་པོ་སྤུང་སད་ཟུ་རྩེ་དང༌
སེང་མགོ་མི་ཆེན་གཉིས་ཀྱིས་མགུར་ཤག་ཞེས་པ་དང༌། ཁྲི་སྲོང་ལྡེའུ་བཙན་
སྐབས་སུ་བསམ་ཡས་མི་འགྱུར་ལྷུན་གྱིས་གྲུབ་པའི་གཙུག་ལག་ཁང་གྲུབ་རྗེས་
ཆོས་རྒྱལ་གྱིས་མགུར་གླུ་རྗེའི་དགའ་གླུ་བཅུ་གསུམ་དང་། སྔགས་པའི་སྔགས་
གླུ་སྡེ་བཞི། ཤར་ཕོའི་སྟག་རིང་དགུ་ཚིག ཤར་མོའི་གྲངས་ཚིག་རིང་མོ་
སོགས་རིམ་པར་གནའ་སྔ་མོ་ནས་གླུ་གར་ལོ་རྒྱུས་ལྡན་པའི་ངག་སྒྲོས་དང་ཚིག་
རྒྱན་སོགས་ཐ་སྙད་མཁས་སྙན་འཛོམས་པའི་རང་རང་གི་ཁྱད་ཆོས་ལྡན་པའི་གླུ་
གར་བྲོ་གཞས་ཡོད་པ་དེ་དག་ནི་བོད་རིགས་མང་ཚོགས་ཀྱི་ཐོན་སྐྱེད་ངལ་རྩོལ་
གྱི་ལག་ལེན་ཁྲོད་ནས་བྱུང་བ་ཡིན་པ་མ་ཟད། ལོ་རྒྱུས་ཀྱི་དུས་སྐབས་སོ་སོར་
འཕེལ་རྒྱས་བྱུང་སྟེ་རྣ་བར་སྙན་ཞིང་ཡིད་དབང་འཕྲོག་པ་དང་ཉམས་འགྱུར་དུ་
མ་དང་ལྡན་ཡོད་པ་དང་། རྒྱན་སྣ་ཚོགས་པས་གླུ་གར་དང་གཞས་བྲོ་རྩོམ་
རིག་ཕྱུག་པའི་རྣམ་པ་ཞིག་ཏུ་གྱུར་ཏེ་བོད་རིགས་དམངས་ཁྲོད་ཀྱི་ནང་དུ་ཁྱབ་
དར་བྱུང་ཡོད། རྒྱལ་ཁབ་གཞན་དང་མི་རིགས་གཞན་གྱི་གླུ་གར་ཁོ་ན་མ་
གཏོགས་བོད་རང་ཉིད་ལ་མི་རིགས་ཀྱི་གླུ་གཞས་དང་བྲོ་གར་མེད་པ་ནི་དེ་བས་
མ་ཡིན་པ་སྨོས་ཅི་དགོས། དེ་མཚུངས་དམངས་ཁྲོད་ཀྱི་སྒྲུང་དང༌། གླུ་
གཞས་བྲོ་གར། གཏམ་དཔེ། ལ་གླུ་བཅས་དང་། དགའ་སྟོན་རྟེན་འབྲེལ་
ཆེ་བའི་གཞས་ཚིག་དང་བཀྲ་ཤིས་སྨོན་ལམ་སོགས་ཀྱི་བརྗོད་བྱའི་དོན། ཕུལ་
བྱུང་གི་རི་མཚོ་གངས་ཀྱི་ར་བ། ས་བཟང་ཡུལ་གྱི་མཁར་གྲོང་། གནས་རི་
གནས་མཚོ་དགོན་སྡེ་ལ་བསྟོད་གླུ་དང་དེང་རབས་སྤྱི་ཚོགས་ཀྱི་འཚོ་བ་དངོས་སུ་
30



མཚོན་པར་བྱེད་པའི་སྒྱུ་རྩལ་གསར་རྩོམ་སོགས་ཀྱི་ཐད་མི་རིགས་རང་ཉིད་ཀྱི་
སྲོལ་རྒྱུན་གྲ་མ་ཉམས་པར་སྔར་བས་ཕུན་སུམ་ཇེ་ཚོགས་དང་གསོན་ཉམས་དོད་
པོའི་མྱུར་སྐྱོབ་དང༌། རྒྱུན་འཛིན། འཕེལ་རྒྱས་གཏོང་བཞིན་ཡོད་པ་དང༌།
གཏོང་རིན་ཡོད་པ་ཞིག་ཀྱང་རེད།
གཉེན་སྒྲིག་གོམས་སྲོལ།
དེ་ཡང་སྐབས་བབས་ཀྱི་བརྗོད་བྱའི་དོན་གཉེན་སྒྲིག་གི་གོམས་སྲོལ་སྐོར་
གླེང་བ་ནི། སྤྱིར་འགྲོ་བ་མིའི་རིགས་བྱུང་ནས་ད་བར་འཛམ་གླིང་ཡང་སྟེང་དུ་
འཚོ་སྡོད་བྱེད་པའི་བོད་རིགས་མི་དམངས་རྣམས་ཀྱི་རང་གཤིས་དང་བློ་རིག་
བཀྲ་བའི་སེམས་ཀྱི་གཤིས་རྒྱུད་ལ་བརྟེན་ནས་དངོས་པོའི་དཔལ་ཡོན་དར་བ་
བྱེད་མུར་འོད་སྣང་ རབ་ ཏུ་འཕྲོས། བྱེ་བྲག་ཏུ་བོད་རིགས་ཀྱི་གཉེན་སྒྲིག་་་
གོམས་སྲོལ་ཐད་རྩ་བའི་ཆར་འདྲ་བ་མང་། འོན་ཀྱང་མི་རིགས་སོ་སོའི་ཁྱད་
ཆོས་དང་འཚོ་བའི་གོམས་གཤིས་སོགས་ཡུལ་གྲུ་སོ་སོར་མི་འདྲ་བའི་ཆ་ཡང་ཡོད་
པ་སྔ་རབས་ཀྱི་ཁ་དཔེར་ལུང་པ་རེ་ལ་ཆ་ལུགས་རེ། བླ་མ་རེ་ལ་ཆོས་ལུགས་རེ་
ཞེས་པ་ལྟར། རང་ཁུལ་གྱི་གཉེན་སྒྲིག་གོམས་སྲོལ་མཚོན་པའི་ལམ་ལུགས་
དང་ཁྱད་ཆོས་མེད་པར་ངོས་འཛིན་བྱས་ན་ག་ལ་འགྲིག འོན་ཀྱང་ས་ཁུལ་
འདི་ག་རང་ལ་མཚོན་ན་གནའ་རབས་ཀྱི་གཉེན་སྲོལ་ལམ་ལུགས་འགྱུར་ལྡོག་
ཕྱིན་པས་རྒྱུན་སྲོལ་དེ་ཙམ་མེད་པ་ཞིག་རེད། ལོ་རྒྱུས་ཐོག་ལ་གཉེན་སྒྲིག་དང་
ཁྱིམ་ཚང་འཛིན་པ་ནི་སྤྱི་ཚོགས་འཚོ་བའི་ནང་གི་གཞི་རྩའི་རྣམ་པ་ཞིག་ཡིན།
འདིར་གཉེན་སྒྲིག་སྐོར་དང་གཉེན་སྟོན་སྐོར་ཞེས་གཙོ་བོ་གཉིས་སུ་དབྱེ་ནས་
བརྗོད་རྒྱུར།
དམངས་གཙོའི་བཅོས་བསྒྱུར་མ་བྱས་གོང་གི་ནགས་ཤོད་འབྲི་རུ་ཁུལ་གྱི་



གཉེན་ སྒྲིག་ གོམས་ གཤིས་ ཕལ་ ཆེ་ བ་ རྩ་ བའི་ ཆ་ ནས་ འདྲ་ པོ་ ཡོད་ པ་ རེད།
དཔེར་ན་ཁྱོ་གཅིག་མོ་གཅིག་གི་གོམས་སྲོལ་ཡོད་པ་ཕུད་པའི་ད་དུང་ཁྱོ་གཅིག་
མོ་མང་དང་མོ་གཅིག་ཁྱོ་མང་སོགས་ཀྱི་ལུགས་སྲོལ་ཡང་ཡོད་པ་དང༌། ཁྱོ་
གཅིག་མོ་གཅིག་གི་ལམ་ལུགས་གཙོ་བོ་བཟུང་གི་ཡོད་པ་རེད། - ཁྱོ་གཅིག་མོ་
མང་ཞེས་པའི་གཉེན་སྲོལ་ནི། བུ་མོ་སྤུན་གཉིས་གསུམ་ལ་མག་པ་གཅིག་ཡིན་
པའི་བཟའ་ཚོའི་ལམ་ལུགས་ཡིན་པ་དང༌། མོ་གཅིག་ཁྱོ་མང་ཞེས་པའི་གཉེན་
སྲོལ་ནི། བུ་སྤུན་གཉིས་གསུམ་ལ་མནའ་མ་གཅིག་ཡིན་པའི་བཟའ་ཚོའི་ལམ་
ལུགས་ཡིན་པ་རེད། གཞན་ཡང་ཉེ་ཚིག་གསུམ་ཕན་ཆད་ཀྱི་གཉེན་ཉེ་ནང་
ཁུལ་ཞེས་པ་རེ་ཙམ་ཡོད་རབས་འདུག དེ་ཡང་གནའ་མིའི་ཁ་དཔེར་སྐྱིད་
འདོད་ན་ནེ་ནེ་ཚང་གི་མནའ་མ་ཞེས་ཟེར་སྲོལ་ཡང་འདུག་པས་དེ་འདྲ་ནི་ཉུང་
ཤོས་རེད་འདུག ཕལ་ཆེ་བ་ནི་ཉེ་ཚིག་གསུམ་ཕན་ཆད་དམ་ཉེ་རབས་བདུན་
ཚུན་གྱི་མི་རྒྱུད་དང་། རིགས་རུས་མ་འདྲེས་པ་བརྟག་ཏེ་མི་རྒྱུད་སྤུས་ལེགས་
སུ་གཏོང་རྒྱུར་གལ་ཆེར་བརྩི་སྲོལ་ཡོད་པ་རེད། སྤྱིར་བཏང་གི་ཁྱིམ་པ་ཞིག་ལ་
མཚོན་ན་འབྱོར་བ་ཆེ་འབྲིང་ཆུང་གསུམ་གང་ཡིན་རུང་ཁྱིམ་རྒྱུད་འཛིན་སྲོལ་
ཡོད་པ་དེ་ཡང་ ཕ་ཤུལ་བུ་འཛིན་ཞེས་པ་ལྟར་ཁྱིམ་དུད་གཅིག་ནང་བུ་སྤུན་ཁ་
ཤས་ཡོད་ཚེ། བུ་ཆེ་བས་ཁྱིམ་སོ་རྒྱུད་འཛིན་མཁན་བྱེད་པ་དང༌། དེ་མིན་བུ་
གཞན་རྣམས་སོ་སོར་ཁྱིམ་སོ་འཛིན་སྲོལ་ཡོད་པ་མ་ཚད། བུ་མོ་ཚང་མ་ཁྱིམ་
དུད་གཞན་ཁག་ལ་གནའ་མར་སྟེར་སྲོལ་ཡོད་པ་རེད། བུ་མེད་ན་བུ་མོར་མག་
པ་ལེན་གྱི་ཡོད་པ་དང༌། བུ་མོ་ཁ་ཤས་ཡོད་པ་ཡིན་ན་བུ་མོ་ཆུང་བ་དེ་ཁྱིམ་དུ་
ཉར་བ་དང༌། བུ་མོ་ཆེ་འབྲིང་རྣམས་ཁྱིམ་དུད་མཞན་དུ་འགྲོ་བའམ་ཁྱིམ་སོ་
འཛིན་སྲོལ་ཡོད། དེའང་བུ་མེད་ན་བུ་མོས་ཕ་ཤུལ་འཛིན་ཟེར་སྲོལ་ཡོད་པ་དེ་
མཚུངས། བུ་རྒན་ཤོས་དང་བུ་མོ་ཆུང་ཤོས་ཁྱིམ་དུད་ཀྱི་ཕ་མའི་མཐའ་སྐྱོང་
རྗེས་འཛིན་བྱེད་མཁན་གཙོ་བོ་ཞིག་ཏུ་བརྩི་སྲོལ་ཡོད་པ་རེད། གཉེན་སྒྲིག་
92



ནང་གསེས་གོ་རིམ་ལྟར་དབྱེ་ན།
སྤྱིར་ལང་ཚོ་སྨིན་པའི་ན་གཞོན་ཕོ་མོ་རྣམས་ལོ་བཅོ་བརྒྱད་ཡན་དུ་སླེབས་
ཚེ་གཉེན་སྡེབ་ཀྱི་ལུགས་སྲོལ་ཡོད། དེའང་ཁ་རྒྱུན་དུ་ཚོ་པའི་ འགོ་བདག་་
དཔོན་པོ་དང༌། བུ་ཕྲུག་འགོ་བདག་ཕ་མ་ཡིན་ཟེར་སྲོལ་ལྟར་ཕལ་ཆེ་བ་ཕ་
མས་ཐག་གཅོད་བྱེད་སྲོལ་ཡོད། དེ་མིན་ཀྱང་ཨ་ཁུ་དང་ཞང་པོ་སོགས་གྲོས་
འདེབས་བྱས་པ་ཡང་ཡོད། དེ་མིན་ད་དུང་རང་འདོད་ཀྱིས་གཉེན་སྲོལ་སྡེབ་
པ་ཉུང་ཤས་ཡོད་པ་རེད། དེ་ལྟར་རང་འདོད་ཀྱིས་གཉེན་སྲོལ་སྡེབ་པ་ཁ་ཤས་
ཕ་མ་སོ་སོའི་བློ་བབས་བྱུང་ཚེ་དེ་ལྟར་སོར་བཞག་བྱེད་པ་དང༌། ཡང་ཕ་མ་
གཉིས་ཀྱི་བློ་ལ་མ་བབས་པ་ཉུང་ཤས་ཕྱོགས་གཞན་དུ་བྲོས་བྱོལ་ཕྱིན་ནས་ལྷན་
དུ་སྡོད་པའང་ཡོད་པ་རེད།
གང་ལྟར་ཡང་གཉེན་སྡེབ་བྱེད་སྲོལ་དེ་ཡང་དང་ཐོག་ཕ་མ་དང་ཉེ་འབྲེལ་
གཙོ་བོ་དེ་དག་གིས་མག་པའམ་མནའ་མའི་ཁྱིམ་དུ་ཐེངས་གཅིག་སྐྱོད་ཀྱི་ཡོད།
དེར་ ལྟ་ རྟོགས་ བྱེད་ པ་ དང་། ཕྱོགས་མཚུངས་ བུ་ མནའི་ རིགས་རུས་ དང་།
གོ་ གནས། ལོ་ཚོད་ རྒན་ གཞོན། བྱ་ བ་ སྤྱོད་ ལམ། ཁ་ སྒོ་ སྐྱེ་ འབྲས།
ལུས་བཟོ་རྒྱན་གོས། རྒྱུ་ནོར་ལོངས་སྤྱོད། སྒོ་ཕྱུགས་དཀར་ནག་སོགས་
བརྟག་སྟེ་ཕན་ཚུན་ཧེ་བག་ཆེར་མེད་པ་ལ་ཁ་ལ་དཔག་པའི་སོ་ཞེས་པ་ལྟར་ཕ་
རོལ་པོའི་བུ་དང་བུ་མོ་ གང་ འདོད་ དེའང༌ སྟེར་ རོགས་ཞེས་ བརྗོད་ པ་ དང་།།
ཕན་ཚུན་བློ་ལ་མགུ་ན་བུ་མནའ་སྟེར་རྒྱུར་ཁས་རོབ་ཙམ་ལེན་གྱི་ཡོད། །
དེ་ནས་བུ་དང་བུ་མོ་གཉིས་ཀྱི་ལོ་རྟགས་མཐུན་མིན་མོ་དང་རྩིས་ཞུས་ཏེ།
གཉེན་སྒྲིག་འོས་མིན་ཐད་མོ་དང་རྩིས་འབྲས་ལ་གཞིགས་ཏེ། ལོ་དང་ཁམས་
དང་ལོག་སྨོན་དང༌། ། སྲོག་དང་ལུས་དང་དབང་ཀླུང་བཞི། །སྤར་སྨེ་དར་
གུད་ཟླ་ཞག་དུས། །གཟའ་སྐར་བཅས་ཏེ་རིམ་བཞིན་དཔྱད། །ཞེས་པ་ལྟར་
གཉེན་སྒྲིག་བྱ་འོས་པ་བབས་ན་གཉེན་སྒྲིག་སློང་སྦྱིན་བྱ། ཕྱོགས་གཉིས་ཀྱི་ཁ་
93



དན་བཟོ། གཉེན་ཐག་གཅོད། སློང་རྟེན་དང་འགོ་རྫོངས། ནུ་རིན་དང་
བག་ གོས་ སོགས་ གཏན་ འཁེལ་ བྱེད། དེ་ ལ་ འབྱོར་ བ་ ཆེ་ རིགས་ དང༌།
དཔོན་རིགས་ཕན་ཚུན། སྡེ་ཤོག་ཚོ་པ་ཕན་ཚུན་བར་ཡིན་ན། མིང་རྣ་ཤོར་
དོགས་ཀྱིས་སྙན་གྲགས་ཆེར་བརྩོན་དང་འགྲན་རྩོད་རྣམ་པ་སོགས་རྔམ་ཆེན་གྱི་
ལས་བརྩམས། ཚོ་ཤོག་ནང་ཁུལ་གྱི་རྟེན་འབྲེལ་ཙམ་ལས་གཉེན་སྟོན་རྒྱ་ཆེ་
དང་སྤྲོས་པ་ཆེར་མི་བྱ། ཅུང་ཞན་པ་རྣམས་དེ་ལྟར་རྒྱས་སྤྲོས་མེད་པར་མདོར་
བསྡུས་ཀྱིས་རྟེན་འབྲེལ་རྟགས་ཙམ་བྱ། སྤྱིར་ བཏང་ རང་ཁུལ་གྱི་སོ་ སོའི་
འབྱོར་པར་བསྟུན་པ་ལས་དྲག་ཞན་གཅིག་མཚུངས་གཏན་འཁེལ་མེད་པ་རེད།
དེ་ལྟར་གཉེན་སྒྲིག་རྒྱས་བསྡུས་གང་ལ་དེ་མཚམས་ཀྱིས་ཕན་ཚུན་གཉིས་པོ་རྩིས་
འབྲས་ལ་གཞིགས་ཏེ་རིམ་འ གྲོ་བཀོད་པ་རྣམས་སྒྲུབ་པ་བྱ་བ་དང༌། ཕལ་ཆེར་
ཟླ་བ་གཅིག་ཙམ་རིང་ཉིན་དུས་ཚེས་ཆ་བཟའ་སྐར་འཕྲོད་སྦྱོར་བཟང་བའི་དུས་
ཀྱི་ཆར་གཉེན་སྟོན་བྱ་རྒྱུ་གཏན་འཁེལ་བྱེད་ཀྱི་ཡོད་པ་རེད། །
ཕྱོགས་གཉིས་ ཀས་གཉེན་སྟོན་བག་ སྟོན་དུས་ཚོད་བརྟག་པ་དང་དུས་
ཚོད་ཞེས་པ་གཟའ་སྐར་འཕྲོད་སྦྱོར་བརྩིས་པའི་ཚེས་དུས་ཟིན་གྲབས་ཡོད་ཉེར་
ཉིན་ཤས་རིང་བྲེལ་འཚུབ་ཆེ་བའི་ངང་ཤ་ཐུད་མར་གསུམ་དང་ཇ་ཆང་ཞོ་སོགས་
ཟས་སྣ་སྒྲིག་གཤོམ་བྱེད་པ། གཞན་ཡང་བུ་མནའ་གང་རུང་མགོ་སྐྲ་རྒྱན་གོས་
གྲ་སྒྲིག་བཟོ་བ་དང་སྐྱེལ་རྫོང་དངོས་སུ་ཚུགས་ཉིན་ཕྱོགས་གཉིས་ཀས་ལྷ་གསོལ་
དང་གཡང་ལེན་གཡང་འགུག་བྱས་ཏེ་ཁྱིམ་དུད་སོ་སོར་གཡང་ཤོར་མི་ཡོང་བའི་
ཆེད་དུ་ཡིན་པ་རེད། གཞན་ཡང་རྩིས་འབྲས་ལ་གཞིགས་ནས་གཏོ་བཅོས་
དང་རིམ་འགྲོ་བྱེད་པ། ད་དུང་ཁྱིམ་ལྷ་མི་གཅིག་སར་ལྷ་འཕྲུལ་ལྷ་འདོགས་
བྱེད་སྲོལ་འདུག ཕྱོགས་མཚུངས་གཟའ་ཚེས་བཟང་ངན་དཔྱད་ཚུལ་མདོར་
བསྡུས་ཞིག་གླེང་ན། ཚིགས་སུ་བཅད་པ་འདི་ལྟ་སྟེ། བོད་ཟླའི་ཚེས་བརྒྱད་
བཅོ་ལྔ་བཟང་། ། ཟླ་བ་པ་སངས་སྤེན་པ་བཟང་། ། མགོ་དང་ ས་ག་ཆུ་སྨད་
94



རྣམས། ། བག་མའི་ལས་ཤིས་སྐར་མ་བཟང་། །གྲེ་དང་མེ་བཞི་ཆུ་སྟོད་་་་་་་་
གསུམ། ། གཉེན་སྐྱོར་དགའ་སྟོན་མདུན་གྲོས་བཟང་། ། མགོ་དང་ནབས་སོ་་
རྒྱལ་ས་ག ། གྲོ་བཞིན་ལེན་བཟང་གཏོང་བ་ངན། ། དབོ་དང་ས་རི་ཆུ་སྨད་
གསུམ། ། གཉེན་སྦྱོར་བག་མ་གཏོང་ལེན་བཟང་། །གཟའ་དང་སྐར་མ་བཟང་
ན་ཡང་། །འཕྲོད་ངན་དེ་ཡི་འབྲས་བུ་འགྱུར། །གལ་ཏེ་གཟའ་སྐར་གཉིས་ངན་
ཀྱང། ། འཕྲོད་བཟང་འགྱུར་ན་དེ་འབྲས་འགྲུབ། ། ཞེས་ པ་ ལྟར། དེ་་་་
མཚུངས་འཕྲོད་སྦྱོར་ བཟང་ན་འདི་ལྟ་ སྟེ། ས་གཉིས་ཆུ་གཉིས་ས་ཆུ་་་་་་
བཟང་། །མེ་གཉིས་རླུང་གཉིས་མེ་རླུང་གསུམ། ། འདི་ནི་བཟང་གསུམ་གསོ་
ཐུབ་གསུམ། ། ས་རླུང་ཆུ་རླུང་ས་མེ་གསུམ། ། ངན་གསུམ་ཐ་ཆད་མེ་ཆུ་གཅིག
།དེ་བཅུས་བྱ་བ་བཟང་ངན་འབྱེད། །དུས་སྦྱོར་གླང་འཁྲིག་སེང་གཞུ་དང༌། །བུ་
མོ་ཉ་རྣམས་གཏོང་ལེན་བཟང་། །ལུག་སྲང་སྡིག་པ་ཆུ་སྲིན་ངན། །རྟེན་འབྲེལ་
འདུ་བྱེད་སྐྱེ་མཆེད་ཚོར། ། ལེན་སྲིད་ཕར་གཏོང་བཟང་བ་ཡིན། །ཉི་མ་ཡོས་
འབྲུག་སྤྲེའུ་བཟང་། ། དུས་ཚོད་བདུན་ཟུར་དུར་གཤེད་དང༌། །བདུན་གསུམ་
བག་མའི་གནམ་སྒོ་ཡིན། ། སྤྱིར་ལི་གཉིས་ ནག་ གསུམ་ མཐིང་འཆར། །ས་་་་
བདག་ གནམ་ཁྱི་ཧལ་ཁྱི་ངན། །ལོ་ཟླ་ཉིན་ཞག་དུས་རྒྱུ་བས། ། ཁྱད་པར་
གནམ་ཁྱི་ནག་པོའི་དུས། །མི་མཐུན་ཉི་མ་དེ་དག་འཛེམས། །དཔྱད་ན་བཟང་
ངན་དེ་འདྲ་བཤད། ། ལོ་འཁོར་ ཕྱོགས་གཙང་དག་ན་རྫོངས། ། འགྲིག་ན་་་་
བདུད་རྩི་ཐུན་མཚམས་བསྟུན། །དེ་དག་བཟང་ངན་མ་མཚུངས་ན། །བག་མ་
གཏོང་ལེན་སྐར་མ་གཙོ། ། ཞེས་པས་དེ་ལྟར་གཟའ་ཚེས་འཕྲོད་སྦྱོར་བཟང་
པོར་བསྟན་ཏེ། བཀྲ་ཤིས་ཉི་མ་འཛོམས་པའི་དུས་ཚེས་བཟང་ངན་ལོ་ཐོ་ལ་
གཟིགས་ནས་གསལ་རྟོགས་འབྱུང་། དེ་མིན་ད་དུང་བག་མར་ཆས་གོས་དང་
སྐྱེལ་མ་སྣེ་ལེན་བཅས་བྱེད་མི་སོགས་ཀྱི་ལོ་ཁམས་དང་། རྟ་ལ་སྐྱོན་མཁན་ལོ་
ཁམས། ཐོག་མའི་ཟ་མ་འདྲེན་མཁན་ལོ་ཁམས། འདུག་སའི་གདན་གྱི་ཁ་



6
དོག་སོགས་ཀྱི་བྱེད་སྒོ་སྤྱོད་ཡུལ་མང་བས་འདིར་ཞིབ་ཕྲ་མ་བཀོད། གོང་ལྟར་
བཟང་ངན་འབྲས་བུར་བརྟག་པས་ངེས་པར་དུ་མི་རུང་བ་དེ་དག་མ་ ལྡོག་པ་
ཡིན་ན་ཆར་སྣེ་རླུང་ཁྲིད་ཀྱི་དཔེ་ལྟར་གེགས་བར་སོགས་འབྱུང་སྟེ། མི་ཕྱུགས་
གཏན་བདེའི་ གནས་ ལས་ འབྲལ་ སྲིད་ པའི་ངོས་ ཀྱང་ བཟུང་ གི་ ཡོད་ པ་ རེད།
ད་དུང་བུ་གནའ་བསུ་བའི་ཉིན་དེར་གནམ་གཤིས་ལེགས་ཉེས་ཇི་ཡོང་བརྟག་
ཅིང་། གལ་ཏེ་གྲང་རླུང་དྲག་པོ་འཚུབ་སྟེ་ཐལ་རྡུལ་རི་ལུང་ཁེངས་ནས་མིག་
གིས་གསལ་པོ་མཐོང་མི་ཐུབ་པའི་དུས་སུ་འཁེལ་ན་སྐྱེ་བོ་ཀུན་གྱིས་བཀྲ་མི་ཤིས་
པས་ལྟས་ངན་པར་བརྩིས་ཏེ། མི་རིང་བར་བར་ཆད་ཆེན་པོ་ཡོང་རྒྱུའི་མཚོན་
རྟགས་ངེས། གནའ་མ་སློང་མཁན་རྣམས་རང་དབང་མེད་པར་སྐྱོ་སྣང་གི་
ཚོར་བ་སྐྱེ་སྲིད། གལ་སྲིད་ནམ་མཁའ་སྔོ་ཐིང་ངེར་གནས་པའི་ཉི་མ་དྲོ་སྐྱིད་
ཁེངས་པའི་སྐབས་སུ་འཁེལ་ན་ཁྱིམ་ཚང་ནང་མི་བཀྲ་ཤིས་དགེ་མཚན་ཁེངས་
ནས་བྱ་བ་ཐམས་ཅད་བདེ་ལེགས་ལམ་ལྷོངས་ཡོང་བའི་ལྟས་སུ་མངོན་པ་སོགས་
བརྩི་སྲོལ་ཡོད་པ་རེད།
གཉེན་སྟོན་བུ་མནའ་བསུ་བ་དང་མཛད་སྒོ་ཚུགས་པའི་སྐོར། དེ་ཡང་
རང་རེའི་སྔོན་བྱོན་ཡང་མེས་རྣམས་ཀྱིས་དེ་མི་ཚེ་ཧྲིལ་པོའི་དོན་ཆེན་ཞིག་ཏུ་
བརྩི་སྲོལ་ཡོད་པ་དང་། ཕྱོགས་མཚུངས་དེང་སྐབས་ཀྱི་སྤྱི་ཚོགས་འཚོ་བའི་
ནང་གཉེན་སྒྲིག་བྱས་ནས་ཁྱིམ་འཛུགས་པ་ནི་སྤྱི་ཚོགས་འཕེལ་རྒྱས་འགྲོ་བར་
དགོས་ངེས་ཀྱི་མཛད་སྒོ་ཞིག་ཀྱང་ཡིན་པས་དམིགས་གསལ་གྱི་མཐོང་ཆེན་བྱེད་
སྲོལ་ཡོད་པ་རེད། གཉེན་སྟོན་གྱི་མཛད་སྒོ་དངོས་སུ་ཚུགས་པའི་ཉིན་དེར་
ཕྱོགས་སོ་སོའི་བསུ་མ་དང་སྐྱེལ་མ་གྲ་སྒྲིག་བྱེད་ཅིང་། ཚུར་ཕྱོགས་ནས་བསུ་
མ་རྟ་པ་བཞི་ཡོད་ན་སྐྱེལ་མ་རྟ་པ་བརྒྱད་ཡོད་དགོས་པ་དང༌། བསུ་མཁན་རྟ་
པ་ཆ་སྒྲིག་དགོས་པ་ལས་ཡ་འཐོར་འཛེམས་སྲོལ་ཡོད་པ་རེད། ལམ་ཐག་ཅུང་
རིང་བ་ཡོད་ན་བསུ་མཁན་རྣམས་སྔ་ནུབ་ནས་འགྲོ་དགོས་ཡོད། དངོས་སུ་
96



བསུ་བའི་ཉིན་མོར་མནའ་མར་གཟབ་མཆོར་རྒྱན་གོས་ལེགས་པར་སྤྲད་རྗེས་
བལ་དཀར་པོའི་ཐོད་འཆིང་ཞིག་མནའ་མས་མགོ་བོར་གྱོན་སྲོལ་ཡོད་པ་རེད།
བུ་ཡིན་ན་གཟབ་འཆོར་རྒྱན་གོས་སྤྲས་ཏེ་ཁ་བཏགས་སྐེ་ལ་གོན་སྲོལ་ཡོད་པ་
དང༌། བུ་མནའ་སྒོ་ནས་ཐོན་སྐབས་ཕྱོགས་གཙང་ཕྱོགས་སུ་ཁ་གཏད་ནས་
ཐོན་དགོས་པ་དང༌། ཞང་པོས་ཁ་བཏགས་གཡོགས་ཏེ་བསང་གཏོང་བ་དང་
སྐྱེལ་མ་བྱེད། མནའ་མ་ཡིན་ན་ལྷན་དུ་བུ་མོ་གཞན་ཞིག་གཟབ་མཆོར་ལེགས་
པར་བརྒྱན་ཏེ་རྟར་བཞོན་ནས་མཉམ་དུ་འགྲོ་དགོས་པ་དང༌། མག་པ་ཡིན་ན་
བུ་གཞན་ཞིག་གཟབ་མཆོར་ལེགས་པར་བརྒྱན་ཏེ་ལྷན་དུ་རྟར་གཞོན་ནས་འགྲོ་
དགོས་ཡོད་པ་རེད། མནའ་མ་སློང་མཁན་ཚང་གིས་ ཐོག་མར་སློང་རྟེན་ལ་
གཞིགས་ ཏེ་ ད་རེས་ ཕར་ གཏོང་ སྐབས་ སུ་ འགོ་ རྫོང༌ རྒྱག་ པ་ ཞེས་ སྲོལ་ ཡོད།
དཔེར་ན་སྔ་མོ་ཁྱུང་ཁྲའི་ཚང་དཔོན་ཚང་གིས་གསང་བྱུང་ལྔ་བ་ཚང་གི་བུ་མོ་
སློང་རྟེན་ལ་གསེར་སྲང་བརྒྱ་དང་ལྔ་བཅུ་དགོས་རབས་བཤད་སྲོལ་ཡོད། དེ་
མཚུངས་གསང་བྱུང་གི་བུ་མོ་ལའང་མགོ་རྫོང་དུ་གཟི་མགུལ་གོང་འོག་དང༌།
གཡུ་དང་བྱུ་རུ། གསེར་དངུལ་རྒྱན་ཆ། ཐེར་མ་སྤུ་ཕྲུག ཚ་རུ་གོས་ཆེན་
སོགས་སློང་རྟེན་དོད་ཙམ་ཞིག་སྤྲད་ཡོད་ཚོད་འདུག
ལམ་བར་དུ་སྐྱོད་སྐབས་བསུ་མི་དང་སྐྱེལ་མི་གཉིས་ཀྱིས་ལམ་བར་དུ་དགེ་
མཚན་ལེགས་ པའི་ ཤག་ དང་ ཤག་ ལན་འདེབས་རེས་བྱེད་སྲོལ་ ཡོད་ པ་རེད།
དཔེར་ན་གསང་བྱུང་ཚང་གི་སྐྱེལ་མི་དེས། འོ་ལ་ཕེབས་སོ། དུས་དེ་རིང་
དགེ་ལེགས་ཉི་མ་ལ། ། སྤྱང་ཕོ་ཐང་གསུམ་གྱི་བསུ་མ་བྱུང༌། །ས་འདི་འདྲའི་
མཚམས་ན་མཐོང་བའི་རི། ། ཡུལ་ཆགས་པའི་ཉམས་བཤད་འདི་འདྲ་ཡོད། །
བུ་ དཔའ་བོ་གྲབ་ཅིག་མི་ཡོང་རྒྱུ། ། གཡུག་སྤང་མ་ རྒྱ་རི་ང་ཚོའི་རི། ། སྨན་་
འཕྱོར་ མོ་ གྲུབ་ ཅིག་ མི་ ཡོང༌རྒྱུ། ། རི་ བསམ་ གཏན་ གངས་ རི་ ང་ཚོའི་ རི། །
འགྱོགས་པ་གྲུབ་ཅིག་མི་ཡོང་རྒྱུ། ། གླང་ལུས་གཡུ་སྟོང་ང་ཚོའི་རི། ། ཞེས་སོ།



ཡང་སྟག་ཕྲུག་ཚང་གི་བསུ་མི་དེས། འོ་ལེགས་སོ། དུས་དེ་རིང་དགེ་ལེགས་
ཉི་མ་ལ། ། སྟེང་དགའ་ལྡན་ལྷ་ཚོགས་སྤྲིན་ལྟར་འཐིབས། ། འཇའ་ཁ་དོག་
ལེགས་མཚན་ཤ་ར་ར། །འོག་ནོར་རྒྱལ་ཀླུ་ཚོགས་མཚོ་ལྟར་འཁྱིལ། །ནོར་རིན་
ཆེན་ནོར་སྣ་སྤུངས་སེ་སྤུངས། །བར་མི་ཁྲོམ་དབུས་ཀྱི་རྒྱན་གཅིག་ལ། །དཔོན་
འབྱོར་ལྡན་ཉི་ཟླ་བཞིན་དུ་ ཤར། ། ས་མ་གིའི་མཚམས་ན་སླེབས་པས་ན། །
གནམ་ཨ་སྔོན་འཁོར་སྡེབས་མི་ཡོང་ལ། །རྐང་རི་ཟི་གནམ་གྱི་ཀ་བ་ཡོད། །དགྲ་
ནག་པོའི་ཐོག་རྒྱག་མི་ཡོང་ལེ། །རི་རྐྱང་རི་ལྷ་ཡི་སོ་པ་ཡོད། །ཕྱུགས་རིའུ་ལུག་
མུག་ཤི་མི་ཡོང་ལེ། །རི་རྫ་རྒན་བསྣུར་མའི་སྦུ་གུ་ཡོད། །ཞེས་སོ། ཡང་སྐྱེལ་
མི་ནས། ས་འདི་ཡི་མཚམས་སུ་སླེབས་པ་ན། ། ཉམས་མཚར་པའི་བཤད་པ་
ག་འདྲ་ཡོད། །ཞེས་དང༌། ཡང་བསུ་མི་ནས། འོ་ལེགས་སོ། ས་འདི་ཡི་
དགེ་མཚན་མཐོང་བས་ན། །ཡུལ་ཆགས་པའི་ཉམས་བཤད་འདི་འདྲ་ཡོད། །
ཕུ་ གངས་རི་དཀར་པོ་མཐོང་ཙ་ན། ། ཕོ་སྟག་ཤར་གཞོན་པ་ ཉམས་ རེ་་་
དགའ། ། གཞུང་ན་དམར་ན་ཐང་མཐོང་ཙ་ན། ། རྟ་གྱི་ལིང་རྟ་ཕོ་ཉམས་རེ་
དགའ། །ཕྱི་ཁང་བཟང་གྲུ་བཞི་མཐོང་ཙ་ན། དཔོན་བཟང་པོ་སྐུ་འཁོར་
ཉམས་རེ་དགའ། ། ནང་སྙན་པའི་གླུ་གཞས་ཐོས་ཙ་ན། །དམན་ན་ཆུང་བུ་མོ་
ཉམས་རེ་དགའ། །ཞེས་སོ། དེ་ལྟར་ཉམས་མཚར་བའི་རི་བཤད་དང༌། ཆུ་
བཤད། ལམ་བཤད་སོགས་བཤད་སྲོལ་ཡོད་པ་རེད།
གཉེན་སྟོན་ལམ་བར་འཕྲད་ཚུལ་བརྟག་པ། དེ་ལ་ དྭངས་གཙང་ཆུ་
དང༌། ཆུ་སྣེ། ཆུ་ལེན་དང་འཕྲད་ཚེ། རླུང་རྟ་མེ་འབར་འབར། བྱ་བ་
ཆུ་རྒྱུག་རྒྱུག་ཅེས་ཏེ་རྟེན་འབྲེལ་བཟང་པོར་མངོན་པ་དང་། གཞན་ཡང་ལྕི་བ་
དང་རིལ་མ་སོགས་ཀྱི་སྣོད་ནང་བྱུར་བུར་བཀང་སྟེ་བཞག་པའམ། ཡང་ན་
དབོར་འདྲེན་བྱེད་མཁན་འཕྲད་ཚེ་གྲོགས་འཕྲད་ཅེས་ཏེ་དེ་དག་ལ་ཁ་བཏགས་
དཀར་གཙང་རེ་གཡོག་པ་དང༌། དེ་མིན་ཕྱུགས་ཁྱུ་དཀར་ནག་ཚོ་རང་ཕྱོགས་
98



ཁ་ཕྱོགས་ནས་རྩྭ་ཟ་དལ་བགྲོད་བྱེད་པ་མཐོང་ན་ཟས་གོས་ནམ་ཡང་ཐོགས་པ་
མེད་པ་ཡོང་བའི་སྔ་ལྟས་བཟང་པོ་མཐོང་སྟེ་ཕྱུགས་རྫིར་ཁ་བཏགས་གཡོག་པ་
དང་བཀྲ་ཤིས་ཁམས་བཟང་བཅས་ཞུ་སྲོལ་ཡོད་པ་རེད། །
དེ་ནས་བུ་མནའ་འགྲོ་སའི་ཁྱིམ་ཚང་ཉེ་འདབས་སུ་འབྱོར་རྗེས། བསུ་
མཁན་ཚོ་སྔོན་ལ་རྟ་ལས་བབས་ནས་སྐྱེལ་མཁན་ཚོ་དང་རྟ་ཁ་ལེན་སྐབས་སྐྱེལ་
མཁན་ཚོས་ང་ཚོའི་རྟ་འདི་བྱ་རིགས་ རེད། ། བྱ་རིགས་གནམ་ལ་འཕུར་གྱི་་་
རེད། །ང་ཚོའི་རྟ་འདི་ཉ་རིགས་རེད། །ཉ་རིགས་ཆུ་ལ་འཁྱུག་གི་རེད། །ཞེས་
ཟེར་རོ། དེ་ནས་རྟ་བཟང་འགྲོས་ཆེན་ཆུ་རྟ་སྔོན་མོའི་སྲབ་མདའ་ལ་འཐམས་
ནས་བསུ་མི་ནས། ཡུལ་འདིའི་ཡུལ་ཉམས་དཔྱད་ དགོས་མེད། །ཡུལ་འདི་
བཀྲ་ཤིས་གཡང་ཆགས་ཡིན། །གཡང་མ་ཆགས་ཞེས་པ་གཅིག་ཀྱང་མེད། ། མི་
ང་མི་ཉམས་དཔྱད་དགོས་མེད། །མི་ང་ནི་བསམ་པའི་དོན་གྲུབ་ཡིན། ། དོན་མ་
འགྲུབ་ཟེར་བ་གཅིག་ཀྱང་མེད། ། རྟ་འདི་ཡི་རྟ་ཉམས་དཔྱད་དགོས་མེད། །
རྟ་འདི་ནི་གྱི་ལིང་རླུང་གཤོག་ཡིན། །རླུང་མ་གཤོག་ཟེར་བ་གཅིག་ཀྱང་མེད། །
དེ་རིང་ང་ཡིས་བསུ་བ་ལ། །མཆོད་པའི་བུ་མོ་ཆ་གཅིག་ཕེབས། །གཡས་ནས་
བཀྲ་ཤིས་ཕྱེ་མར་ཡོད། །ལོངས་སྤྱོད་ཕྱེ་མར་སྤུངས་པ་འདྲ། །གཡོན་ནས་ཇ་ཁྲ་
མཆོད་ཆང་ཡོད། ། དེ་མི་མཆོད་ལྷ་མི་སུ་ཡང་མེད། །ལག་ན་དཀར་གཙང་ཁ་
བཏགས་འདི། །རྒྱ་བཟས་བཏགས་པའི་དར་དཀར་ཡིན། །དེ་རིང་ལྷ་ཡི་སྲས་
མོ་དར་དཀར་གཟིགས། ། དེ་རིང་ཀླུ་ཡི་བུ་མོ་དར་དཀར་གཟིགས། །ཞེས་སོ།
མག་པའམ་མནའ་མ་གང་ཡིན་གྱིས་བསུ་ཆང་དང་ཕྱེ་མར་ཕུད་གཏོར་ཐེངས་
གསུམ་བྱས་ཏེ། བསུ་མི་ནས། བཀྲ་ཤིས་བདེ་ལེགས་ཁམས་བཟང་ཞུ། བུ་
མོ་ཁྱིམ་འདིར་ཕེབས་བསུ་ཞུ་ཞེས་པ་དང་། ཡང་སྐྱེལ་མི་ནས། བུ་མོ་རྟ་ཡི་
སྟེང་ནས་འབེབས་པ་ལ། འབེབས་པའི་འབབ་རྟེན་ཅི་འདྲ་ཡོད། ཞེས་སོ།
ཁྱུང་ཁྲའི་ཆེའུ་ཧུ་ཚང་གིས་འབབ་གདན་ལྕོག་ཙེ་ཞིག་གི་སྟེང་དུ་འཕྱིང་པ་དཀར་
s༡



གཙང་ཞིག་བཏིང༌། དེའི་ཁར་སྔོན་མོ་འབྲུ་ཡི་གཡུང་དྲུང་བྲིས་པའི་འཁྲིས་སུ་
འབབ་རྟེན་ཇ་སྒམ་ཉིས་བརྩེགས་བརྒྱབ་ཀྱང་འབབ་རོགས་མ་བྱས་པས་སྐྱེལ་
མཁན་ཚོས། འདི་འདྲའི་འབབ་གདན་ཅི་ལ་ཟེར། །བུ་མོ་འབབ་པའི་འབབ་
རྟེན་ལ། ། རྟ་དང་མཛོ་དང་འབྲི་ལུགས་སོགས། ། རྐང་འགྲོས་རིགས་ཀྱི་དགུ་
ཚན་དགོས། །དར་དང་གོས་ཆེན་འབུ་རས་སོགས། །ན་གཟའ་རིགས་ཀྱི་དགུ་
ཚན་དགོས། །གསེར་དང་དངུལ་ཆས་གཡུ་བྱུ་རུ། ། རྒྱན་ཆ་རིགས་ཀྱི་དགུ་ཚན་
དགོས། །སྟག་འཛུམ་དྲུག་ཅན་གྱི་མགོ་མཇུག་ལ། །གཟིག་ཐིག་ལེ་ཅན་གྱི་དགུ་
ཚན་དགོས། །གངས་སེང་གེ་འདྲ་བའི་བུ་མོ་ལ། །མཐོ་གངས་རི་འདྲ་བ་འཁོར་
ས་ཡོད། ། ནགས་སྟག་མོ་འདྲ་བའི་བུ་མོ་ལ། ། ཤིང་ཙན་དན་འདྲ་བ་འཁོར་ས་
ཡོད། །བྱ་ཐང་དཀར་འདྲ་བའི་བུ་མོ་ལ། །བྲག་དཀར་རྫོང་འདྲ་བ་འཁོར་ས་
ཡོད། །འབབ་གདན་དེ་ལྟར་མ་བསྒྲིགས་ན། །བུ་མོ་རྟ་ནས་འབབ་ཀྱི་མིན། །
ཟེར་སྐད་དོ། བསུ་མི་ནས། ཡ། འོ་ལེགས་སོ། དེ་རིང་གནམ་ལ་སྐར་
མ་བཟང༌། ། དེ་རིང་བར་ལ་དགའ་སྐྱིད་འཛོམས། ། དེ་རིང་ས་ལ་དུས་ཚེས་
བཟང་། ། བཟང་གསུམ་རྟེན་འབྲེལ་འགྲིགས་ས་ལ། །རི་བོ་སྒུལ་བའི་སྟོབས་
གཅིག་དགོས། །རྒྱ་མཚོ་དཀྲུག་པའི་བློ་གཅིག་དགོས། ། ཕུ་ཡི་བླ་མར་ཐུགས་
རྟགས་ཞུས། །བར་གྱི་མོ་པར་མོ་ཞིག་ཞུས། ། མདའ་ན་རྩིས་པར་རྩིས་ ཤིག་་
ཞུས། །མོ་བཟང་རྩིས་བཟང་མཐུན་ནས་བྱུང་། །དེ་རིང་སྐར་མ་མགོ་ལ་་་་་ །
ཐུག ། ལས་ཅི་བྱས་མགོ་ལོ་བཟང་བ་ཤོག ། དེ་རིང་སྐར་མ་ལག་ལ་ཐུག
། ལས་ཅི་བྱས་ལག་ཏུ་ལོན་པར་ཤོག །དེ་རིང་སྐར་མ་རྒྱལ་ལ་ཐུག །ལས་
ཅི་བྱས་རྒྱལ་ཁ་ལོན་པར་ཤོག ། ཟེར་ནས་མཆོང་ཐེངས་གཅིག་གིས་མནའ་མ་
རྟ་ཐོག་ནས་པང་དུ་བླངས། དེ་ནས་ཁྱོ་ཤུག་ལྷན་དུ་སྡོད་སར་ཁ་བཏགས་སྒྲོན་
པ་དང༌། དེ་མིན་དངུལ་དང་དངོས་པོ་ཅི་རིགས་བབ་བསྟུན་གྱིས་སྤྲོད་སྲོལ་
ཡོད། མནའ་མས་མགོ་སྐྲ་སླ་སྟངས་རྩི་ལུ་ཞེས་རྒྱག་སྲོལ་ཡོད་པ་དེ་ཡང་ཉིན་
100



དེ་ནས་འགོ་འཛུགས་པ་ཞིག་རེད།
དེ་ནས་གཉེན་བཤད་རྒྱག་སྲོལ་ཡོད་པ་དེའང་། ཀ་བཤད། ཆང་་
བཤད། དར་བཤད་ སོགས་ཅི་རིགས་ཡོད་རབས་འདུག་ཀྱང་འདིར་དཔེ་་་
མཚོན་ཙམ་བཀོད་པ་ལས་ཞིབ་ཕྲའི་ཁྱད་ཆོས་ཆ་ཚང་བ་ཞིག་ཞུ་སྤོབས་ག་ལ་
མཆིས། དཔེར་ན། ཀ་བཤད་ནི། འོ་ལགས་སོ། བཀྲ་ཤིས་པར་གྱུར་
ཅིག ཀ་བ་གདུང་དང་གདུང་ཁེབས་གདུང་གདན་གསུམ། ། ཀ་བ་ཟུར་བཞི་
ལོགས་བརྒྱད་ཀ་ཁྲབ་བརྒྱན། ། ཀ་རབས་བཅུ་གསུམ་དེ་ལྟར་ཚང་བ་ལགས། །
ཕོ་རབས་གསེར་གྱི་ཀ་བ་འདྲ། །འགྱུར་མེད་སྲ་ཞིང་བརྟན་པར་བཞུགས། །མོ་
རབས་གཡུ་ཡི་ཀ་རྡོ་ལ། ། གས་ཆག་མེད་པར་བརྟན་པར་བཞུགས། །བུ་སྤུན་
ལྕམ་སྲིང་དྲལ་མ་དེར། །འཁོར་ལོངས་སྤྱོད་ལྷོ་སྤྲིན་འཐིབས་འདྲ་བཞུགས། །
བཀྲ་ཤིས་ཤོག ཞེས་སོ། ཆང་བཤད་ནི། འོ་ལགས་སོ། སྔོན་མོ་ཆང་
ཕབ་འབྲུ་ཡི་ཆང་། །ཚ་བ་རོང་གི་རྒུན་འབྲུམ་ཆང༌། །རྫ་ཡུལ་རོང་གི་འབྲས་ཀྱི་
ཆང༌། ། མཆོད་ཆང་དང་པོ་ ཐེངས་གསུམ་བཞེས། ། ལོ་གསུམ་བཙོས་པའི་་་་
བཙོས་ཆང་ཡིན། །ཟླ་གསུམ་བཙོས་པའི་བཙོས་ཆང་ཡིན། །ཞག་གསུམ་བཙོས་
པའི་བཙོས་ཆང་ཡིན། ། མཆོད་ཆང་གཉིས་པ་ཐེངས་གསུམ་བཞེས། ། དཀར་
ཡོལ་བཀྲ་ ཤིས་རྟགས་བརྒྱད་ཡོད། ། རི་མོ་ རྒྱལ་སྲིད་སྣ་བདུན་ཡོད། ། སེང་་་་
དཀར་མོ་མར་ཀྱི་ཁ་རྒྱུན་ཡོད། །མཆོད་ཆང་གསུམ་པ་ཐེངས་གསུམ་བཞེས། །
དབུ་འཕངས་ དགུང་ལས་མཐོ་ལེ་ཡིན། ། རྟགས་དང་རྟེན་འབྲེལ་བཟང་ལེ་་་
ཡིན། །ལས་དང་སྨོན་ལམ་བཟང་ལེ་ཡིན། ། བཀྲ་ཤིས་བདེ་ལེགས་ཕུན་སུམ་
ཚོགས། ། ཞེས་སོ། དར་བཤད་ནི། འོ་ལགས་སོ། ངའི་ལག་ནང་ཡོད་
པའི་དར་དཀར་འདི། ། སྟེང་ལྷ་མོ་གསུམ་གྱིས་བཀལ་ལེ་ཡིན། །བར་གཉན་མོ་
གསུམ་གྱིས་སྒྲིམ་ལེ་ཡིན། །འོག་ཀླུ་མོ་གསུམ་གྱིས་བཏགས་ལེ་ཡིན། ། དར་རྩེ་
བཀྲ་ཤིས་རྟགས་བརྒྱད་ཡོད། ། དར་སྐེད་རྒྱལ་སྲིད་སྣ་བདུན་ཡོད། ། ད་་་་
101



དཀར་པོ་དྲི་མ་མེད་པ་འདི། །དབུ་འཕངས་དགུང་ལས་མཐོ་བའི། ། དགུང་
དར་དཀར་པོ་བཏགས་ཡོད། ། བློ་ཕུག་མེ་ལས་དྲོ་བའི། ། མེ་དར་དམར་པོ་
བཏགས་ཡོད། ། མི་རྒྱུད་ཆུ་ལས་རིང་བའི། །ཆུ་དར་སྔོན་པོ་བཏགས་ཡོད། །
ལུས་སྲོག་བྲག་ལས་སྲ་བའི། ། བྲག་དར་སེར་པོ་བཏགས་ཡོད། །ཡར་ལ་དགུང་
སྔོན་གནམ་ལ་གཡུགས། ། གནམ་འཁོར་ལོ་རྩིབས་བརྒྱད་གུར་ཞིག་ཕུབ། །
མར་གྱི་དོག་མོ་ས་ལ་གཡུགས། ། པད་མ་འདབས་བརྒྱད་གདན་ཞིག་བཏིང༌། །
ཕྱི་མི་འགྱུར་རྒྱ་ནག་ལྕགས་རི་ཡོད། །ནང་མི་འགྱུར་གཡུང་དྲུང་ལགས་སྦྲེལ་
ཡོད། །བུ་བུ་མོ་གཉིས་ཀྱི་མགུན་ལ་སྒྲོན། །དང་པོ་དར་གཅིག་མདུད་པ་ནི། །
ལྷ་ཆེན་ཚངས་པ་དཀར་པོའི་མདུད། ། གཉིས་པ་དར་གཅིག་མདུད་པ་ནི། །
བར་གཉེན་སྐུ་ལྷ་གེར་མཚོའི་མདུད། ། གསུམ་པ་དར་གཅིག་མདུད་པ་ནི། །
འོག་ཀླུ་གཙུག་ན་རིན་ཆེན་མདུད། ། རྡོ་རྗེ་སྤ་ཆིང་མདུད། །ཚོང་དཔོན་གའུ་
མདུད། ། མི་ཉག་གྲུ་གུ་མདུད། །མི་ཞིག་ཚེ་ཡི་མདུད། །ཚེ་ཉི་ཟླ་དང་མཉམ་
པར་ཤོག །མི་རྒྱུད་ཆུ་ལས་རིང་བར་ཤོག །ལོ་བརྒྱ་འཚོ་བར་ཤོག །སྟོན་
བརྒྱ་མཐོང་བར་ཤོག ། བཀྲ་ཤིས། བཀྲ་ཤིས། བཀྲ་ཤིས་ཤོག བཅས་
ཞེས་ སོ། དུས་ མཚུངས་ ཇ་ ཆང་ དང་། ཁ་ ཟས། གྲོ་ མ། བག་ རྩ།
འབྲས་སིལ་མར་ཁུ་བཅས་ཁ་ཟས་ཅི་འདོད་རོལ་ཏེ་དགའ་སྤྲོ་དང་སྐྱིད་སྤྲོའི་རྣམ་
པས་ཁེངས་ནས་གླུ་གར་བྲོ་གཞས་སོགས་ཡུལ་སྲོལ་དང་བསྟུན་ཏེ་དགའ་སྐྱིད་
དཔལ་ལ་རོལ། ཕྱོགས་མཚུངས་མག་པའམ་གནའ་མ་བསུ་སྐབས་བག་ཞག་
ཉིན་གསུམ་གྱི་བར་དུ་རང་ཁྱིམ་མི་ལོག་པར་སྡོད་དགོས་ཡོད་པ་རེད།
བག་ཞག་ཉིན་གསུམ་ཚར་རྗེས་འཕྲད་བསྐུར་བྱ་བ་ཡིན། འཕྲད་བསྐུར་
ཞེས་པ་ནི་མག་པའམ་མནའ་མ་རང་ཉིད་ཁྱིམ་དུ་ལོག་སྟེ་ཉིན་བཅུ་གྲངས་དང་
རིང་ཤོས་ཟླ་བ་གཅིག་ཙམ་སྡོད་སྲོལ་ཡོད་པ་རེད། སྐབས་དེར་བུ་མནའ་སློང་
བར་འགྲོ་མཁན་དེས་ཀྱང་སྐལ་འབབ་བསྐུར་ཞེས་ཕར་ཕྱོགས་ཀྱི་ཁྱིམ་བདག་
102



སར་བསྐྱོད་དེ་ཁ་བཏགས་དང༌། ཤ་ཐུད་མར་སོགས་སྤྲོད་སྲོལ་ཡོད་པ་དང༌།
ཕར་ཕྱོགས་ཁྱིམ་དུད་ཀྱི་མག་པའམ་མནའ་མའི་ཁྱིམ་ཚང་གིས་མག་པ་སྟེར་བ་
ཡིན་ན། དེར་རྟ་མཛོ་གསེར་གསུམ་དང༌། གྲི་མེ་མདའ། ཕྲུག་དང་ཚོར་
གོས་ སོགས་ གྱོན་ཆས་ སྤྲོད་སྲོལ་ ཡོད་ པ་ དང༌། མནའ་ མ་ སྟེར་ བ་ ཡིན་ན། །
འབྲི་དང་མཛོ་མོ། ར་ལུག་རྒྱན་ཆ། གཟི་བྱུར་གྱོན་ཆས་སོགས་སྤྲོད་སྲོལ་
ཡོད། སྤྱིར་བཏང་ཁྱིམ་ཚང་སོ་སོའི་དཔལ་འབྱོར་རྨང་གཞི་ལ་གཞིགས་ནས་
བྱེད་པ་ལས་ཚད་གཞི་ངེས་གཏན་མེད་པ་རེད། དེ་ནས་བུ་དང་མནའ་མར་
སྐལ་བ་སྤྲད་ཚར་ན། གཉེན་སྒྲིག་དང་གཉེན་སྟོན་གྱི་གོ་རིམ་ཡོངས་སུ་གྲུབ་པ་
ཡིན་ཞིང༌། དཔེ་གཞི་འདི་ཡང་ཅུང་རྒྱས་བསྡུས་རན་ཙམ་བཀོད་ཟིན་པ་ཡིན།
མ་གཞི་ནགས་ཤོད་ཚོ་དགུའི་ནང་ལོ་རྒྱུས་ཐོག་གཉེན་སྒྲིག་གོམས་སྲོལ་རྒྱས་ཤོས་
ནི་ཧོར་དང་བུ་རྫུམ་ཚང་གཉིས་གཉེན་སྲོལ་རྒྱས་ཚུལ་བྱུང་རབས་ཟེར་སྲོལ་དང༌།
དེ་ནས་སྟག་ཕྲུག་ཆེའུ་ཧུ་ཚང་དང་གསང་བྱུང་ཝ་བ་ཚང་གཉིས་ཀྱི་གཉེན་སྲོལ།
དེ་མིན་འགོམ་དང་སྟག་ཕྲུག་ཚང་གཉིས་སོགས་ཅུང་རྒྱས་ཚུལ་འདུག གཞན་
རྣམས་གཉེན་སྒྲིག་གོམས་སྲོལ་ཐད་སོ་སོའི་དཔལ་འབྱོར་ལ་གཞིགས་ནས་རྒྱུས་
འབྲིང་བསྡུས་གསུམ་ཡོད་པ་དང་། གཉེན་སྲོལ་སྣ་ཚོགས་ཡོད་རབས་འདུག་
ཀྱང་དེང་སྐབས་ནི་གཉེན་སྒྲིག་གི་རྟེན་འབྲེལ་ཞེས་པ་ནི་མགྲོན་འབོད་ཚུལ་ལྟར་
སྤྱིར་བཏང་ཞིག་ལས་བྱེད་སྲོལ་མེད་འདུག་སྙམ།
འདས་འཇུག་བྱ་ཚུལ།
དེ་ཡང་སྤྱིར་ཕུང་པོ་རྗེས་འཇུག་གི་སྲོལ་བརྗོད་པ་ནི། འགྲོ་བ་མི་རྣམས་
སྐྱེ་རྒ་ན་འཆིའི་འཕྲང་ལས་ ཐར་བ་མེད་ཅིང་། ལར་སྐྱེས་ པའི་ ཐ་མ་འཆི།
བསགས་པའི་ཐ་མ་འཛད་ཅེས་པ་ལྟར་འཆི་བ་ནི་རང་བྱུང་གི་ཆོས་ཉིད་ཡིན་པ་
103



དང་། དེ་མཚུངས་མི་ཡིན་ཕྱིན་ཚེ་རྫོགས་ཏེ་འཆི་བ་ལས་གཡོལ་ཐབས་འོས་སུ་
མ་མཆིས། དེ་ནི་གཤིན་པོའི་ཕུང་པོ་ཐག་གཅོད་བྱེད་ཚུལ་ནི། མི་རིགས་སོ་
སོའི་ཁྱད་ཆོས་དང་། སྤྱི་ཚོགས་ཀྱི་ལོ་རྒྱུས། རང་བྱུང་གི་ཆ་རྐྱེན། འཚོ་
གནས་ཀྱི་གོམས་གཤིས། ཆོས་ལུགས་ཀྱི་སྲོལ་རྒྱུན་ སོགས་གང་དང་གང་ལ་
བསྟུན་དགོས་པའི་དམིགས་བསལ་གྱི་གནས་ཚུལ་ཞིག་ཡིན། དེར་བརྟེན་མི་
རིགས་དེ་གའི་ཡུལ་ལུང་སོ་སོའི་ཁྱད་ཆོས་དང་ཆ་རྐྱེན་ལ་གཞིགས་ཏེ་ཕུང་པོ་
རྗེས་ འཇུག་ བྱེད་ སྟངས་ མི་ འདྲ་ བས་ ཁྱད་ པར་ ཡོད་ པ་ ནི་ བཤད་ མ་ དགོས།
དེས་ན་རང་རེ་བོད་གངས་ཅན་གྱི་ཡུལ་གྲུ་འདིར་ཕུང་པོ་རྗེས་སུ་འཇུག་པའི་
ཡུལ་སྲོལ་ནི་དར་ཁྱབ་ཆེ་ཆུང་མ་བལྟོས་པར་གནས་མུས་སུ་མཆིས། གཤིན་
པོའི་ཕུང་པོ་ཐག་གཅོད་བྱེད་རྒྱུར་བྱ་ཐབས་ཁ་ ཤས་ཡོད་པ་སྟེ། དཔེར་ན།
བང་སོ་དང༌། ཞུགས་འབུལ། གདུང་རྟེན། བྱ་གཏོར། ཆུ་བསྐུར་་་་
སོགས་རྣམ་པ་མི་འདྲ་བ་འགའ་ཞིག་ཡོད་པ་ལས་དེ་དག་མདོ་དབུས་སྟོད་སྨད་
ཀུན་གྱི་བཞེད་ཚུལ་གཅིག་མཐུན་ཡིན་མོད། འོན་ཀྱང་བོད་ཀྱི་ལོ་རྒྱུས་ཐོག་ཏུ་
གཤིན་པོའི་ཕུང་པོར་རྗེས་འཇུག་བྱེད་སྲོལ་སྔ་ཤོས་གང་ཞིག་ཡིན་མིན་ཐད་ལ་ལོ་
རྒྱུས་ཕྲ་ཞིང་ཕྲ་བར་དཔྱད་པ་མ་འདང་པས་ལམ་ཙམ་གླེང་བར་བྱ་བ་ནི།
དེ་ཡང་སྔ་རབས་བོད་ཀྱི་ཕུང་པོ་རྗེས་འཇུག་བྱེད་ཚུལ་མཐོང་ཐོས་བྱུང་
བར་བོད་ཀྱི་ལོ་རྒྱུས་དང་ཆོས་འབྱུང་དེབ་ཐེར་ཁག་ནང་ཐོག་མར་སྤྱི་ལོའི་སྔོན་
གྱི་ ༡༢༦ལོ་ ( ཁ་ཤས་ཀྱིས་སྤྱི་ལོའི་སྔོན་གྱི་༩ ༡ ཊ ལོ་)ལ་བོད་ཀྱི་བཙན་པོ་རྗེ་ལ་
སྔ་བ་གཉའ་ཁྲི་བཙན་པོ་མངའ་གསོལ་བ་འདི་ནི་བོད་ཀྱི་ལོ་རྒྱུས་ཐོག་གི་བཙན་
པོ་དང་པོ་དེ་ཡིན། དེ་ནས་མུ་ཁྲི་བཙན་པོ། དེང་ཁྲི་བཙན་པོ། སོ་ཁྲི་
བཙན་པོ། མེར་ཁྲི་བཙན་པོ། གདགས་ཁྲི་བཙན་པོ། སྲིབ་ཁྲི་བཙན་པོ་
ཞེས་པ་དེ་རྣམས་ལ་གནམ་གྱི་ཁྲི་བདུན་ཞེས་པ་བཙན་པོ་དེ་རྣམས་འདས་རྗེས་
སུ་རྨུ་ཐག་ལ་འཇུས་ནས་མཁའ་ལ་ཡལ་བས་བང་སོ་མེད་པར་གྲགས། གནམ་
10



གྱི་ཁྲི་བདུན་བང་སོ་མཁའ་ལ་བཏབ་ཞེས་པའི་ལྷ་སྒྲུང་ངམ་བྱིས་སྒྲུང་ལྟ་བུའི་ཁ་
རྒྱུན་དེ་དག་ནང་དུ་ལོ་རྒྱུས་ཕྲན་ཙམ་མེད་པ་ཅི་ལ་སྲིད། རྨུ་ཐག་ལ་འཇུས།
ནམ་མཁར་གཤེགས་ཞེས་པ་ས་ཡི་སྟེང་དུ་བང་སོ་མེད་པ་ནི་ཐག་གཅོད་ཐུབ་
ངེས་ཤིག་རེད། འོ་ན་བཙན་པོ་དེ་རྣམས་ཀྱི་སྤུར་དེ་འཇའ་ལུས་སུ་གཤེགས་ཏེ་
ཡལ་བ་ཡིན་ནམ། དེ་ཡིན་ན་བཙན་པོ་དེ་རྣམས་ཟག་མེད་ཀྱི་ཕུང་པོ་འཇའ་
ལུས་ གྲུབ་ ཚུལ་ བཀོད་ ཚོད་ རེད། དེ་ མིན་ ན་ མཁའ་ ལ་ ཡལ་ ཚུལ་ དེ་ ནི།
བཙན་པོ་རྣམས་ཀྱི་སྐུ་ཕུང་དེ་མེར་བསྲེགས་ནས་དུ་བ་མཁའ་ལ་སོང་བ་ཡིན་
པས། ཁྲི་བདུན་བང་སོ་གནམ་ལ་བཏབ་ པ་ ཐ་སྙད་དེ་ལས་བྱུང་ཚུལ་ངེས་
བཟུང་ཡོད། དེས་ན་ཕུང་པོ་མེར་བསྲེགས་པའི་གོམས་སྲོལ་དང་པོ་དེ་ནས་
བྱུང་བ་ནས་ད་ལྟ་ལའང་སྲོལ་དེ་མི་ཉམས་པར་ད་དུང་མཐོང་རྒྱུ་ཡོད་ལ། སྤྱི་
ལོའི་སྔོན་གྱི་དུས་རབས་དང་པོ་ནས་ད་ལྟ་བར་ལོ་ངོ་ཉིས་སྟོང་ལྷག་ཙམ་རིང་གི་
སྲོལ་རྒྱུན་དར་བ་ཡིན་ཚོད་འདུག དེ་ནས་སྟོད་ཀྱི་སྟེང་གཉིས་ཞེས་པ་གྲི་གུམ་
བཙན་པོ་དང་། བྱ་ཁྲི་བཙན་པོའི་དུས་ཐེའུ་རང་མང་ཉ་དབུ་བེར་གྱི་སྤྲུལ་པ་
གྲི་གུམ་བཙན་པོ་བྱུང༌། གྲི་གུམ་བཙན་པོ་དེ་ཐུགས་གདོན་གྱིས་བསླུས་ནས།
བློན་པོ་ལོ་ངམ་རྟ་རྫི་ཟེར་བ་ལ་ཁྱོད་ཀྱིས་ང་ལ་འཐབ་ཡ་བྱེད་དགོས་པའི་བཀའ་
ཕབ། བློན་པོས་དེ་ལྟར་མི་འོས་ཞུས་ཀྱང་། དབང་མེད་དུ་བཅོལ་བས་རྒྱལ་
བློན་འཐབ་པས་ལོ་ངམ་རྒྱལ་ཏེ། གྲི་གུམ་བཙན་པོ་ཡུལ་མྱོང་རོ་ཐལ་བ་ཚལ་
དུ་བཀྲོངས་པས་སྐུ་གདུང་དེ་ཟངས་ཀྱི་གའུར་བླུགས་ཏེ་ལྕགས་གཟེར་བརྒྱབ་
ནས་ཉང་ཆུར་བསྐྱུར་བས། མཐར་ཕྱིང་ཡུལ་དར་ཐང་དུ་རྙེད་དེ་བང་སོ་་
བརྩིགས་པ་དེ་ནི་དང་པོ་ཐོག་མ་ཡིན་ཚོད་འདུག སྐབས་དེར་བང་སོའི་་
དབྱིབས་ཟླུམ་པོ་ཞིག་བརྩིགས། དེ་ནས་བཟུང་བཙན་པོ་རྣམས་སྐུ་གཤེགས་
རྗེས་བང་སོ་བརྩིགས་པའི་སྲོལ་དར། དེ་རྗེས་ཨེ་ཤོ་ལེགས་སོགས་ས་ཡི་ལེགས་
དྲུག་གི་བང་སོ་གཡའ་དང་སྤང་གི་མཚམས་སུ་བཏབ་ཞེས་སོ། དེ་ནས་ཟ་ནམ་
105



ཟིན་ལྡེ་སོགས་རྒྱལ་པོ་ལྡེ་བརྒྱད་ཀྱི་བང་སོ་ཆུ་བོའི་གཞུང་ལ་བཏབ། དུས་དེར་
བོད་ལ་སྐུ་ཕུང་ཆུ་ལ་བཏབ་པའི་སྲོལ་ཞིག་དར་བ་གསལ་པོ་མངོན། དེ་ལྟར་
སྔོན་ཐོན་གྱི་བཙན་པོའི་དུས་ནས་གཤིན་པོའི་རྗེས་འཇུག་གི་གོམས་སྲོལ་ལ།
མེ་ལ་བསྲེགས་པ་དང་། བང་སོ་བཏབ་པ། ཆུ་ལ་བསྐྱུར་བ་སོགས་ཡོངས་སུ་
གྲགས་པའི་ལོ་རྒྱུས་རྣལ་མ་ཡིན་པའི་གོམས་སྲོལ་དེ་ཉིད་རྒྱུན་མཐུད་པ་ཞིག་ཡིན་
པ་བཤད་མ་དགོས། ལྷག་པར་དུ་དེང་རབས་ཉེ་བའི་ལོ་བཅུ་ཕྲག་ཁ་ ཤས་
ནང་། བོད་ཀྱི་ས་གནས་འགའ་ཞིག་ལས། ས་འོག་ནས་གནའ་རྫས་འབོར་
ཆེན་ཐོན་པ་དང༌། གནའ་ཤུལ་སྔོག་འཚོལ་བྱེད་སྐབས་རྡོའི་སྤུར་སྒམ་གསར་
རྙེད་བྱུང་ཡོད་པ་དེ་དག་ལས་ལོ་ངོ་སྟོང་ཕྲག་ཁ་ཤས་ཕྱིན་པའི་བང་སོའི་ཁྱད་
ཆོས་མངོན་རྒྱུ་ཡོད་ཅིང་སྐབས་དེའི་དུས་རབས་སོ་སོའི་ཐོན་སྐྱེད་དང་འཚོ་བའི་
ཡོ་ཆས་སོགས་ཅི་རིགས་མངོན་རྒྱུ་ཡོད་པ་དེ་ནི། གནའ་དུས་ནས་བོད་ཀྱི་
གཤིན་པོ་རྗེས་འཇུག་གི་སྲོལ་རྒྱུན་ཡོད་ལུགས་དེ་དག་ད་ལྟ་རྒྱུན་མཐུད་པ་ཞིག་
ཡིན་པ་སྨོས་ཅི། འོན་ཀྱང་ད་ཆ་རང་ཁུལ་དུ་དར་ཁྱབ་ཆེ་བའི་ ཕུང་པོ་བྱ་
གཏོར་བྱེད་སྲོལ་འདི་ནི་དུས་རབས་ག་འདྲ་ཞིག་ནང་སྲོལ་ཚུགས་པ་དང་ཇི་ལྟར་
བྱས་ནས་བྱུང་ཚུལ་ཞིབ་ཕྲའི་དཔྱད་གཞིར་མ་གཏོགས་ནའང་བྱ་གཏོར་གྱི་སྲོལ་
འདི་ཡང༌། གནའ་སྔ་མོ་ནས་བོད་རིགས་ཁྲོད་དུ་ཅུང་ཁྱབ་ཆེ་བ་ཞིག་ཡིན་
པའི་ལྟ་སྟངས་འཛིན་གྱི་ཡོད། གང་ལགས་ཤེ་ན། ཕུང་པོ་ཟ་མཁན་བྱ་རྒོད་
ཅེས་པ་ནི་གནའ་དུས་ནས་ཡོད་ཤས་ཆེ། ་ བོད་དུ་ཕུང་པོ་བྱ་གཏོར་གྱི་གོམས་
སྲོལ་དེ་ཡང་། ནང་པའི་ཆོས་ལུགས་བོད་དུ་དར་བའི་རྗེས་སུ་གནས་ཚུལ་ཞིག་
ཡིན་ཚུལ་སེམས་པ་དེ་ཡང་གཅིག་བྱས་ན་བོད་དུ་ནང་པའི་ཆོས་ལུགས་དར་ནས་
མི་ཤི་རྗེས་ཕུང་པོ་བྱ་རྒོད་ལ་སྦྱིན་པར་གཏོང་བ་དེ་འདྲ་ཡིན་ཤས་ཆེ། གཅིག་
བྱས་ན་དེ་འདྲ་མིན་ཤས་ཆེ། གང་ལགས་ཤེ་ན། བོད་དུ་ནང་པའི་ཆོས་
ལུགས་མ་དར་གོང་ལ་བྱ་རྒོད་ཅེས་པ་མེད་པ་ཞིག་ དང༌། ནང་པའི་ཆོས་་་
106



ལུགས་དར་བའི་དུས་སུ་བོད་དུ་བྱ་རྒོད་ཕྱོགས་གཞན་ནས་ལྷན་དུ་སླེབས་པ་ཞིག་
ཡིན་སྲིད་མདོག་མ་རེད། དེ་ན་བྱ་རྒོད་ཐོག་མར་ག་དུས་བྱུང་ཡོད་མེད་དུས་
མཉམ་གྱི་མི་མེད་ཙང་སུ་ལ་འདྲི། བྱ་རྒོད་ནི་སྲོག་ཆགས་ཤ་ཟན་རིགས་གཞན་
དང་མ་འདྲ་བའི་ཁྱད་ཆོས་ལྡན་པ་ནི། ཤིན་ ཏུ་ སེམས་རྒྱུད་བཟང་བའི་བྱ་
རིགས་ཤིག་ཡིན་པ་སྨོས་མ་དགོས། བཤད་སྒྲུང་ཞིག་ལ་བྱ་རིགས་རྒོད་ཅེས་པ་
དེས་ཤི་ཤ་མ་ཡིན་པའི་སེམས་ཅན་རིགས་གསོན་པོར་གནོད་འཚེ་མི་སྐྱེལ་བའི་
གནའ་སྐྱེལ་བ་རེད། ཅེས་སྒྲུང་གཏམ་ཞིག་ཡོད་པ་དེ་ལྟར་ཤ་ཟན་བྱ་རིགས་
ཤིག་ གིས་ ཤི་ ཤ་ཟ་ བ་ལས་གསོན་པོར་གནོད་མི་སྐྱེལ་ བ་དང༌། སྲོག་ ལྡན་་་་
རིགས་གང་ལ་མི་རྒོལ་བ་བསམ་བཟང་ལྡན་པའི་བྱ་རིགས་བཟང་པོ་རྒོད་ཅེས་པ་
མ་གཏོགས་གཞན་སུ་ལའང་མེད། དེ་ལྟར་བྱ་རྒོད་ནི་ཕུང་པོའི་ཤ་རིགས་ལྷག་
མེད་གཙང་མར་བཟོ་ཐུབ་པ་ཞིག་ཡིན་ཙང་། བྱ་རྒོད་ནི་ལྷ་བྱ་ཡིན་པས་ཕུང་
པོ་བྱ་གཏོར་བྱས་ཏེ། གཤིན་པོ་བདེ་འགྲོར་སྐྱེ་བ་སོགས་སངས་རྒྱས་ཆོས་་
ལུགས་ཀྱི་ཤན་ཞུགས་ཏེ་འགྲེལ་ནས་བཤད་ན་རྒྱུ་མཚན་མེད་པ་མ་ཡིན། དེ་
ཡང་བོད་ཁ་བ་ཅན་འདིར་བུད་མེད་ཀྱི་མཁས་གྲུབ་གཉིས་ལྡན་གྱི་རིག་བྱེད་མ་
མ་ཅིག་ལབ་སྒྲོན་ཞེས་མཚན་ཡོངས་སུ་གྲགས་པ་དེ་ནི། ལ་ཕྱི་གངས་བར་རལ་
ཤོད་སྨད་དུ་མཚོ་མེད་གྲོང་དུ་ཡབ་ཆོས་ཀྱི་ཟླ་བ་དང༌། ཡུམ་འབུམ་ལྕམ་་་
གཉིས་ཀྱི་སྲས་སུ། བོད་རབ་བྱུང་དང་པོའི་ས་གླང༌(སྤྱི་ལོ་ ༡༠༠༩) ལོར་སྐུ་
འཁྲུངས་ཤིང་། དུས་དེར་མ་ཅིག་ལབ་སྒྲོན་གྱི་ཐུགས་སུ་འཁྲུངས་པའི་མྱོང་
ཚོར་གཅོད་གཞུང་ཆེན་མོའི་ནང་གསེས་ཕུང་པོ་གཟན་བསྐྱུར་ཞེས་པ་དེ་ཡང་
བསྐྱུར་ཞེས་པ་དེ་འདོར་རྒྱུའི་དོན་གོ་རུང་། དོན་འདིར་གཞིགས་ན་ནང་པ་
སངས་རྒྱས་ཆོས་ལུགས་ཀྱི་གལ་ཆེའི་ནང་དོན་གྲས་ཕར་ཕྱིན་དྲུག་ཅེས་པའི་ནང་
ཚན་སྦྱིན་པའི་ཕ་རོལ་དུ་ཕྱིན་པའི་ལྟ་སྤྱོད་ཡང་དག་སྒོ་ནས་སངས་རྒྱས་བཅོམ་
ལྡན་འདས་ཀྱིས་སྟག་མོ་ལུས་སྦྱིན་གྱི་མཛད་པ་དང་མཐུན་པར། རང་ལུས་
107



ཕངས་བ་མེད་པར་ བཀྲེས་སྐོམ་ལ་གནས་པའི་ སེམས་ ཅན་གཞན་ལ་བྱམས་
སེམས་དང་སྙིང་རྗེ་ཚད་མེད་སྒོམ་ནས་ཤ་ཁྲག་སྦྱིན་པར་གཏོང་ཕོད་པའི་སྙིང་
སྟོབས་དེའི་ཤུགས་རྐྱེན་ལས་བོད་ཁམས་ཀྱི་ཚེ་འདས་ཕུང་པོ་བྱ་གཏོར་བྱེད་པའི་
སྲོལ་ རྒྱ་ ཆེར་ དོར་ བ་ རེད་ ཅེས་ པ་ ནི་ རྒྱུ་མཚན་ངེས་ ཅན་ ལྡན་ ཡོད་ པ་ རེད།
ཡང་མཁས་པ་འགའ་ཞིག་གི་བཤད་སྲོལ་ལ། འབྲི་གུང་སྐྱོབ་པ་འཇིག་རྟེན་
མགོན་པོ་དགུང་ལོ་སོ་བདུན་བོད་རབ་བྱུང་བཞི་པའི་མེ་གླང༌(སྤྱི་ལོ་ ༡༢ ༡༧)
ལོར་འབྲི་གུང་རྟེན་ཕྱག་དུར་ཁྲོད་ཏུ་དུར་རྡོ་འཇའ་ཚོན་མ་ཟེར་བ་དེ། རྒྱ་
གར་བསིལ་བ་ཚལ་ནས་མཁའ་འགྲོ་མ་རྣམས་ཀྱིས་འོད་ཟེར་གྱི་དྲ་བ་ལ་བཙུག་
ནས་གདན་དྲངས་ཏེ་འབྲི་གུང་སྐྱོབ་པ་རིན་པོ་ཆེར་ཕུལ་བ་དེ་ནས་བཟུང་བོད་
དུ་ ཕུང་ པོ་བྱ་གཏོར་བྱེད་ པའི་སྲོལ་དར་ཚུལ་ ཤོད་མཁན་ ཡང་ ཡོད་ པ་ རེད།
གང་ལྟར་མ་ཅིག་ལབ་སྒྲོན་དང་སྐྱོབ་པ་འཇིག་རྟེན་མགོན་པོ་གཉིས་ཕལ་ཆེར་
དུས་མཉམ་པ་ཡིན་པས་འགལ་བ་ཆེ་བ་མེད་ཀྱང་། མ་ཅིག་ཉིད་ཀྱིས་ཕུང་པོ་
གཟན་བསྐྱུར་ཞེས་པའི་གཞུང་དེར་བརྟེན་ནས་ཕུང་པོ་བྱ་གཏོར་བྱེད་པའི་སྲོལ་
དར་བ་རེད་ཅེས་ན་རྒྱུ་མཚན་མེད་པ་ཞིག་མ་ཡིན་སྙམ་མོ། མདོར་ན། བོད་
རིགས་དམངས་ཁྲོད་ཀྱི་སྲོལ་རྒྱུན་ཡུན་རིང་ལྡན་པའི་བྱ་གཏོར་བྱེད་སྲོལ་འདི་
ཡང་། མི་རིགས་གཞན་དག་ཁ་ ཤས་གྱི་སྣང་ངོར་བོད་མིར་སྙིང་རྗེ་མེད་པ་
དང་གདུག་རྩུབ་ཅན་གྱི་སྤྱོད་ཚུལ་ཞིག་ཏུ་མཐོང་ཚུལ་ཡོད་པ་ནི་དེ་འདྲ་ཞིག་མ་
ཡིན། དེ་ཡིན་ན་ཕུང་པོ་ས་འོག་ཏུ་སྦས་པ་དང་། མེ་ལ་སྲེག་པ། ཆུ་ལ་
སྐྱུར་པ་སོགས་སྙིང་རྗེ་ལྡན་པ་ཞིག་ཡིན་ནམ། དེ་ནི་མི་རིགས་སོ་སོའི་ཡུལ་
སྲོལ་གོམས་གཤིས་ཡོད་མེད་ཞིག་ཡིན། བོད་རིགས་ཀྱི་ཤི་པོ་ནད་ངན་པ་ན་
བའི་ཕུང་པོ་ལ་སོགས་ས་ལ་སྦས་པ་དང༌། གྲིར་ཤི་བའི་ཕུང་པོ་ལ་སོགས་ཆུ་ལ་
བསྐྱུར་བ། བླ་སྤྲུལ་ཁྱད་འཕགས་ཅན་གྱི་མི་སྣ་སྐུ་གདུང་མེར་ཞུགས་འབུལ་
( སྤུར་སྦྱོང་）ཞུ་བ་བཅས་དང༌། དེ་མིན་ཚང་མ་ཤི་བའི་རྗེས་སུ་ ཕུང་པོ་བྱ་
108



གཏོར་བྱེད་ཀྱི་ཡོད་པ་རེད། དུར་ཁྲོད་ཅེས་པ་ནི་ཕུང་པོ་དུར་སའི་ཁྲོད་ལ་
ཞེས་པ་ཡིན་པ་རེད། དེ་ཡང་ཐོག་མར་དུར་ཁྲོད་ཅེས་པ་དེ་ཡང་བྱུང་ཚུལ་ནི་
རྒྱ་གར་ན་དུར་ཁྲོད་ཆེན་པོ་བརྒྱད་ཅེས་བྱུང་ཚུལ་ཡོད་པ་དེ་ཡང་། ཤར་དུ་
གཏུམ་ དྲག ལྷོར་ཚང་ཚིང་འཁྲིགས་པ། ནུབ་ ཏུ་ རྡོ་ རྗེ་ འབར་ བ་ ཅན།
བྱང་དུ་ཀེང་རུས་ཅན། བྱང་ཤར་དུ་དྲག་ཏུ་རྒོད་པའམ་ཧ་ཧར་རྒོད་པའམ་མི་
ཟད་བཞེད་པ། ཤར་ལྷོར་བཀྲ་ཤིས་ཚལ་ལམ་བཀྲ་ཤིས་མཆོག ལྷོ་ནུབ་མུན་
པ་དྲག་པོ་ཅན། ནུབ་བྱང་ཀི་ལི་ཀི་ལིའི་སྒྲ་སྒྲོགས་ཅན་བཅས་བརྒྱད་དེ། དེ་
དག་རེ་རེ་ལའང་དུར་ཤིང་། དུར་ཆུ། དུར་མེ། དུར་རླུང་། དུར་རི་
བཅས་དང་དུར་གྱི་སེམས་ཅན་ཐམས་ཅད་གནས་བཅས་ནས་སྡོད་ཀྱི་ཡོད་སྲོལ་
གྲགས། གཞན་ཡང་བཤད་སྲོལ་ཞིག་ལ་ཤར་དུར་ཁྲོད་བསིལ་བ་ཚལ། ལྷོར་
ཀུ་ལི་ སྒྲ་སྒྲོག ནུབ་ཏུ་ལང་ག་བརྩེགས་པ། བྱང་དུ་པད་མ་བརྩེགས་པ།
ཤར་ལྷོར་ལྷུན་གྲུབ་བརྩེགས་པ། ལྷོ་ནུབ་གསང་ཆེན་རོལ་པ། ནུབ་བྱང་
བདེ་ཆེན་བརྡལ་བ། བྱང་ཤར་དུ་འཇིག་རྟེན་བརྩེགས་པ་སྟེ་བརྒྱད་བཅས་
ངོས་འཛིན་ཚུལ་ཐད་ཅུང་མི་འདྲ་བ་གཉིས་བཤད་པས་གང་ལྟར་བྱས་ཀྱང་རུང་
ཞིང་ཡོངས་གྲགས་པ་ལ་སྔ་མ་དེ་རང་གཞུང་དག་པར་བཞེད་ཚུལ་མང་། དེ་
ལྟར་དབེན་པའི་གནས་ཀྱི་དུར་ཁྲོད་འདི་རྣམས་གཞུང་གཏུགས་ཏེ་བོད་དུ་ས་ཆ་
གང་སར་དགོན་གནས་དང༌། དབེན་གནས། རི་ཁྲོད་བཅས་སུ་དུར་ཁྲོད་
འདི་རྣམས་བྱུང་བ་དང་། འཕེལ་བ། གནས་པ་བཅས་ནི་གནའ་སྔ་མོ་ནས་
སོ་སོར་ལོ་རྒྱུས་ངེས་ཅན་རེ་གྲུབ་ནས་བྱུང་ཡོད་ཚུལ་དེ་ཡང་དབེན་གནས་དུར་
གྱི་ས་དཔྱད་ཅེས་མང་པོ་ཞིག་ཡོད་པ་སྟེ། སློབ་དཔོན་ཆེན་པོའི་མཛད་པའི་ས་
དཔྱད་བསང་སྔགས་ལམ་རིམ་དང་། སློབ་དཔོན་ཀླུ་སྒྲུབ་དང༌། རིན་་་་
འབྱུང༌། ཀོང་ཙེ་འཕྲུལ་གྱི་རྒྱལ་པོས་མཛད་པའི་ས་དཔྱད་བྱེ་མ་བརྡལ་སྤུངས།
བོད་ཀྱི་མཁས་པ་མི་བཞིས་མཛད་པའི་ས་དཔྱད་སྡོང་པོ་དགུ་འདུལ། ཆགས་
109



མེད་རི་ཆོས་ཞལ་གདམས་ས་དཔྱད་རིན་ཆེན་ཀུན་འདུས། ཇོ་བོ་རྗེས་མཛད་
པའི་ས་དཔྱད་རིན་ཆེན་ཐེམ་སྐས་དང་། བཻཌཱུརྱ་དཀར་པོའི་དོ་ཤལ་ས་དཔྱད་
ཉུང་བསྡུས་ཤེལ་དཀར་མེ་ལོང་ཞེས་བྱ་བ་དེ་དག་ཚང་མའི་ནང་དུ་དུར་ཁྲོད་ཀྱི་
ས་དཔྱད་ཡོད་པ་ཞིག་ཀྱང་རེད། དེ་རྣམས་ས་དཔྱད་ཀྱི་དཔེ་དེབ་ཁག་གི་ནང་
ཞིབ་པར་གསལ་ཡོད་པས་འདིར་མ་བཀོད།
མི་རྣམས་ཚེ་རྫོགས་ཏེ་འཆི་ཁར་ཇི་ལྟར་བྱ་ཚུལ་ནི། དེ་ཡང་མི་ཚེ་རྫོགས་
ཏེ་འཆི་ཁར་ཐུག་པ་འཆི་བ་ལས་འོས་མེད་པ་བཞིན། ཁ་ངག་སྤྱོད་ཐུབ་ཙམ་
གྱི་དུས་ལ་ནད་པའི་བདག་པོའམ་ནད་གཡོག་བཅས་ཀྱི་ཁ་སྐད་ལ་གཏམ་གྱི་ཐ་
མ་ཁ་ཆེམས་དང༌། ཟས་ཀྱི་ཐ་མ་འཕེལ་གདུང༌། བཏུང་བའི་ཐ་མ་བྱིན་རྟེན་
ཞེས་ཟེར་སྲོལ་ལྟར། དེ་བཞིན་དུས་ལ་སླེབས་ཙ་ན། དང་ཐོག་འདས་པོར་
ཁ་ཆེམས་འཇོག་རྒྱུ་ཡོད་མེད་འདྲི་བ་དང༌། དེ་ནས་ལུས་གྱོན་ཉལ་གདན་ལ་
སོགས་ གཅན་གཟན་དང་དུད་འགྲོའི་པགས་རིགས་ཡོད་ཚེ། དེ་དག་ཀྱང་
མེད་པར་བྱ། ལུས་ལ་པགས་རིགས་གྱོན་གོས་སོགས་ཡོད་ཚེ་འཕོ་བ་མི་ཐེབས་
པ་དང་ཕུང་པོར་གདོན་ཞུགས་པའི་ཁྱད་པར་ཡོད་ཚོད་འདུག དེ་མིན་བྱིན་
རླབས་གང་ཟབ་ཀ་ཡོལ་དང༌། ཆུ་ཏིང་། ཕོར་པ་བཅས་གང་རུང་སྣོད་ཀྱི་
ནང་ཆུ་དང་སྦྱར་ཏེ་ཕྱི་དབུགས་མ་རྫོགས་ཙམ་ནས་ཕར་བླུགས་ཏེ་མིད་དུ་འཇུག
ཆབས་ཅིག་འཕེལ་གདུང་དང༌། རིང་སྲེལ་རེ་ཙམ་ཡོད་ན་མིད་དུ་འཇུག་སྟེ།
རྒྱུན་དུ་རང་གི་དད་པ་བྱེད་ཡུལ་བླ་མ་དང༌། སྤྲུལ་སྐུ་ཡིད་དམ་བཅས་གང་
ཡིན་ཡིད་དུ་བསྒོམ། མཚན་ནས་སྨོས་ཏེ། ཁྱེད་མཁྱེན་ནོ་ཞེས་པ་དང་།
བར་དོའི་འཇིགས་སྐྲག་ལས་སྒྲོལ་དུ་གསོལ་ཞེས་གསོལ་བ་འདེབས་པ་ལྟ་བུ་ཡིན་
ལ། འཆི་ཁར་ནད་པའི་ སེམས་དེ་འཁྲུགས་སུ་ མ་འཇུག་པར་རང་བབ་ཏུ་་
འཇོག་དགོས་པ་ལས་གང་བྱུང་གིས་ ཐུག་སྒུལ་བྱས་ཏེ་འཆང་བ་དང་། ངུ་
འབོད་བྱེད་མི་རུང་། གང་ལགས་ཤེ་ན། ཚེ་སྲོག་རླུང་ཁའི་མར་མེ་ལྟར་ཚེ་ཡི་
110



འདུ་བྱེད་རྫོགས་ཏེ་སྣང་མཆེད་ཐོབ་གསུམ་འཆར་བའི་ཐ་མའི་གནས་སུ་སླེབས་
ཚེ་བློ་ངོར་འཁྲུགས་སུ་བཅུག་མི་རུང་བའི་ངོས་འཛིན་བྱེད་ཀྱི་ཡོད་པ་རེད།
ཡུལ་འདིའི་འཆི་བ་ཟིན་འཕྲལ་གྱི་ཐུན་མོང་མ་ཡིན་པའི་འདས་མཆོད་བྱ་
རིམ་ནི། འདས་པོ་རྐྱེན་ལམ་དུ་སོང་ཚེ་འདས་པོའི་རྣམ་པར་ཤེས་པ་ངན་སོང་
དུ་མི་འགྲོ་བར་བདེ་བ་ཅན་བསོད་ནམས་ཞིང་དུ་ཐར་བ་དང་གོ་འཕང་ཐོབ་
ཆེད་དུ་ཆོས་ལུགས་ཀྱི་གྲུབ་མཐའ་མི་འདྲ་བ་དང་ཡུལ་ལུང་སོ་སོའི་ཡུལ་སྲོལ་མི་
འདྲ་བར་བརྟེན་འདས་མཆོད་རང་རང་གཏོང་སྲོལ་ཡོད་རུང་། གང་ལྟར་ད་
ཕན་གྱི་ལོ་ངོ་སྟོང་ཕྲག་རིང་གི་ལོ་རྒྱུས་ཡུན་རིང་ལྡན་པ་དེ་དག་རྒྱུན་འཛིན་བྱེད་
བཞིན་ཡོད་པ་རེད་ལ། ཕྱིན་ཆད་ཀྱང་དུས་རབས་རྫོགས་མཐའ་མེད་པའི་
ནང་དུ་ཡང་འདས་མཆོད་གཏོང་སྲོལ་གནས་ངེས་ཡིན་པར་ཐེ་ཚོམ་མི་དགོས་
སྙམ། འདས་མཆོད་བྱ་རིམ་ནི། འདས་པོའི་དྲིན་དང་ཕྱག་རྗེས་དྲན་ཕྱིར་
མྱ་ངན་གྱི་བསམ་པ་མཚོན་པར་བྱ་རྒྱུ་དེ་ཡང་། ཆོས་ལུགས་ཐོག་ནས་ཞུས་ན།
འདས་པོའི་སྔ་ཕྱིར་བསགས་པའི་སྡིག་སྒྲིབ་ཉེས་ལྟུང་བྱུང་བའི་ཆེད་དུ། འཚོ་
བར་གནས་པའི་ཁྱིམ་ ཤུལ་འཛིན་མཁན་གྱིས་སོ་སོའི་འཁོས་འབྱོར་ལ་བསྟུན་
ནས་ཡར་མཆོད་མར་སྦྱིན་བསྙེན་བཀུར་སོགས་རྣམ་དཀར་དགེ་བའི་ལས་ལ་
འབད། དུས་མཚུངས་དེང་དུས་སུ་འདས་མཆོད་དམ་ཕུང་པོ་བྱ་གཏོར་གྱི་
ཚེས་ཆ་དང་། སྐར་ཉེས་བྱུང་ཚུལ། གཏོ་ བཅོས་གོ་ རིམ་ སོགས་ སྔ་ རྒྱུན་་་་
མཛད་སྲོལ་ལྟར་གནས་མུས་སུ་མཆིས། འདས་པོ་རྐྱེན་ལམ་དུ་སོང་རྗེས་ཁྱིམ་
མི་རྣམས་ཀྱིས་མྱ་ངན་མཚོན་ཆེད་དུ། དང་ཐོག་མགོ་བོ་སྐྲ་ལྷས་བཤིགས་པ་
དང༌། སྐྲ་གཞུག་བཀྲོལ་བ་གདོང་པ་མི་བཀྲུ་བ། རྒྱན་ཆ་དང་མཚོན་ཆ་མི་
འདོགས་པ། འདས་ཞག་ཞེ་དགུ་མ་རྫོགས་བར་གཞས་བྲོ་དང་གླུ་གར་སོགས་
རྩེད་མོའི་རིགས་མི་བྱ་བ་དང༌། འདས་པོའི་མིང་མི་འབོད་ཅིང་འཛེམས་པར་
བྱེད། དེ་མིན་མར་མེ་འབུལ་བ་དང་། མགྱོགས་བསྔོ་འབུལ་འཕོ་བ་ཞུ།
111



དགེ་འདུན་གདན། ཆོ་ག་འཛིན། རྩིས་འབྲས་ལྟ། སྐྱེ་བརྟག་བཞེངས།
ཕུང་ སྒྲིལ་བྱ། ཕུང་པོ་འདོན། བདུན་ཚིགས་འཛིན། ཞེ་དགུ་སྐྱོང་བ་
སོགས་རིམ་པར་བྱ་དགོས་ཚུལ་བཅས་ཡིན། འདས་པོའི་འཁྲིས་སུ་མར་མེ་
འབུལ་བ་ནི། མུན་གསལ་གྱི་སྒྲོན་མེ་ཞེས་པ་འདས་པོའི་སྣང་ངོར་ཕན་པ་ཡོང་
ཕྱིར་དང་མྱ་ངན་མཚོན་བྱེད་དུ་བརྩི་བ་ཡིན། མཆོད་འབུལ་དང་དགེ་རྩའི་
ཆེད་དུ་བར་མཚམས་མ་ཆད་པར་མར་མེ་ཕུང་པོའི་འཁྲིས་སུ་འབུལ་སྲོལ་ཡོད་པ་
རེད།
མགྱོགས་བསྔོ་ཞུ་ཚུལ་ནི། བླ་སྤྲུལ་ཁག་དང་དགོན་པའི་འདུ་ཚོགས་ལ་
མགྱོགས་བསྔོ་ཞུ་ཚུལ་ཡོད་པ་དེ་ནི། གྲུབ་མཐའ་ཁག་གི་བླ་སྤྲུལ་ཁག་ཡིན་ན་
བསྔོ་ཞུས་འབྲི་སྲོལ་འདི་ལྟར་ཏེ། དགེ་ལུགས་བླ་སྤྲུལ་ཞིག་ལ་བསྔོ་ཞུ་ཕུལ་བ་
ཡིན་ན། ཞྭ་སེར་བསྟན་ པའི་ སྒྲོན་མེ་ ( མཚན་སྨོས་）རྡོ་རྗེ་འཆང་ཆེན་པོ་
མཆོག་གི་ཞབས་དྲུང་ཡང་ན་འཇམ་མགོན་བསྟན་པའི་གསལ་བྱེད་མཚན་སྨོས་
ཆེན་པོ་མཆོག་གི་ཞབས་དྲུང་དུ། ཞེས་པ་དང༌། ས་སྐྱ་ཡིན་ན། མདོ་
བསྔགས་ བསྟན་ པའི་ སྒྲོན་མེ། ཞེས་ གོང་ ལྟར་ བཀོད། རྙིང་ མ་ ཡིན་ ན།
ངེས་དོན་བསྟན་པའི་སྲོག་ཤིང་བཀའ་དྲིན་མཚུངས་མེད་སྐྱབས་རྗེ་རིན་པོ་ཆེའི་
ཞབས་དྲུང་དུ། ཞེས་པ། བཀའ་བརྒྱུད་ཡིན་ན། མཁས་བཙུན་གྲུབ་པའི་
དབང་ ཕྱུག་ སྐྱབས་རྗེ་ (མཚན་སྨོས་)རྡོ་རྗེ་འཆང་ཆེན་པོའི་ ཞབས་དྲུང་དུ།
ཞེས་པ། ཡང་ན་གྲུབ་རིགས་བསྟན་པའི་སྲོག་ཤིང་བཀའ་དྲིན་མཚུངས་མེད་
སྐྱབས་རྗེ་ཞེས་གོང་ལྟར་བཀོད། སྤྱིར་བཏང་ཞེས་ན་འདི་ཕྱི་རྟེན་གྱི་སྐྱབས་
གནས་བླ་མ་རིན་པོ་ཆེ་མཆོག་གི་ཞབས་དྲུང་དུ། ཞུ་གསོལ།
འཇིག་རྟེན་འདི་ནས་ཕྱི་མའི་ལམ་དུ་གྱུར་པ་(མིང་སྨོས་）ཆེད་དུ་མཇལ་
དར་དང་བསྔོ་རྟེན་སྒོར་བཅས་འབུལ་ལམ་ཞུས་པ་ལགས་ན། ད་ལྟ་བར་དོའི་
འཇིགས་སྐྲག་འཕྲུལ་སྣང་སྡུག་བསྔལ་ཡ་ང་བ་ལས་གྲོལ་ཏེ། ཚེ་འདས་དེ་ཉིད་
112



༩/
c
ཀྱི་ཚེ་རབས་ཕྲེང་བ་ ཐོག་མེད་ནས་བྱས་བསགས་སྡིག་ལྟུང་བག་ཆགས་དང་
བཅས་བྱང་ཞིང་དག་ནས་དལ་རྟེན་རིམ་བརྒྱུད་བླ་མེད་རྫོགས་བྱང་མྱུར་དུ་ཐོབ་
པའི་བསྔོ་སྨོན་སྐྱབས་འཇུག་བརྩེ་བས་གཟིགས་པ་མཁྱེན་ཞེས་གསོལ་བ་བཏབ་
པ་ལགས། ཞེས་འབྲི་སྲོལ་ཡོད། ཡང་དགོན་པ་ཁག་ལ། དགེ་ལུགས་པ་
ལ་བསྔོ་ཞུ་ཕུལ་བ་ཡིན་ན། འཇམ་མགོན་རྒྱལ་བ་གཉིས་པའི་རིང་ལུགས་་
འཛིན་པ་འཕགས་མཆོག་དགེ་འདུན་འདུས་པ་རྒྱ་མཚོའི་ཞབས་ཀྱི་པད་མའི་
དྲུང་དུ། ཞེས་དང་། ས་སྐྱ་ཡིན་ན། བརྩེ་ཆེན་བསྟན་པའི་རིང་ལུགས་
འཛིན་པ་ཞེས་གོང་ལྟར་བཀོད། སྙིང་མ་ཡིན་ན། གསང་སྔགས་རྙིང་མའི་
རིང་ལུགས་འཛིན་པ་ཞེས། བཀའ་བརྒྱུད་པ་ཡིན་ན་ཕྱག་ཆེན་བསྟན་པའི་
རིང་ལུགས་འཛིན་པ་འཕགས་མཆོག་དགེ་འདུན་འདུས་པ་རྒྱ་མཚོའི་ཞབས་ཀྱི་
པད་མའི་དྲུང་དུ། ཞེས་གྲུབ་རིགས་སོ་སོ་དེ་ལྟར་རིགས་འགྲེའོ། དེ་བཞིན་
བསྔོ་ཞུའི་དར་དང་དངུལ་བཅས་འབུལ་སྲོལ་ཡོད་པ་རེད།
འཕོ་བ་ཞུ་བ་ནི། ཕུང་པོ་ལ་བླ་མས་འཕོ་བ་མ་གྲུབ་པར་གཞན་སུ་ཞིག་
གིས་ལག་པ་སོགས་ཀྱིས་ཐུག་སྐུལ་བྱ་མི་རུང་ཞིང་། དེས་ན་འཕོ་བའི་གདམས་
པ་ཡོད་པའི་བླ་མ་ཞིག་གདན་དྲངས་ཏེ་འཕོ་བ་ཞུ་བ་དང༌། ཡང་ན་ངོ་ཕེབས་
མ་བྱུང་ན་རྒྱང་འཕོ་ཞིག་གནང་སྐྱོང་ཞུ་བ་དགོས། ཡང་འགའ་ཞིག་གིས་འཕོ་
རྫས་རིལ་བུ་གནང་སྲོལ་ཡོད། འཕོ་རྫས་རིལ་བུ་དེ་འདྲ་གནང་རིགས་བྱུང་ན།
ལག་ པ་ གཙང་ མར་ བཀྲུས་ ཏེ། རིལ་ བུ་ འབྲི་ མར་ ལྷན་ དུ་ སྦྱར་ རུང༌ སྟེ།
འདས་པོའི་སྐུ་མཚམས་ནས་ སོར་བཞི་འཇལ་བའི་མཚམས་དེར་སྤྱི་གཙུག་ལ་
སྦྱར་ན་རུང་ཞིང༌། དེ་ནི་འདས་པོའི་རྣམ་ཤེས་ལུས་ཀྱི་སྒོ་དགུ་ནས་གང་རུང་
ཐོན་པ་དེར་ངན་སོང་གསུམ་ལས་སྐྱོབ་ཆེད། རྣམ་ཤེས་བཙན་ཐབས་ཀྱིས་སྤྱི་
གཙུག་ནས་ཐོན་པའི་འཕོ་ཡུལ་དག་ཞིང་ངམ་བདེ་འགྲོར་ལྷ་མིའི་རྟེན་བཟང་
ཐོབ་པ་སོགས། ས་རྙིང་བཀའ་དགེ་ཚང་མས་གསང་སྔགས་ཀྱི་མྱུར་ཐབས་
113



ཕན་ཡོན་ཆེ་བ་གནད་སྨིན་ཟབ་ལམ་འཕོ་བ་ཐེབས་པ་བྱ་རྒྱུ་དེ་ཡང་འདས་པོའི་
དགེ་རྩ་གལ་ཆེ་ཤོས་ཤིག་ཏུ་བརྩི་སྲོལ་ཡོད་པ་རེད།
དགེ་འདུན་གདན་པ་ནི། དགེ་འདུན་ཁ་ ཤས་གདན་དྲངས་པ་རྣམས་
ཕུང་པོ་ཕྱི་ལ་འདོན་འཇུག་མ་བྱས་བར་ཕུང་པོའི་འཁྲིས་སུ་ཉིན་མཚན་མེད་པར་
རྒྱུན་བཞུགས་གནང་སྟེ་ཉིན་ལྟར་སྦྱང་ཆོག་དང་སྨོན་ལམ་གྱི་རིམ་པ་བསྔོ་བ་
བཅས་གང་རྒྱས་བྱ་བ་དང་། ཆ་རྐྱེན་ཅུང་བཟང་བ་རྣམས་ཀྱིས་ཉེན་རེར་སྦྱང་
ཆོག་མི་འདྲ་བ་ཁག་གཉིས་རེ་འདོན་སྲོལ་ཡང་ཡོད། གལ་ཏེ་འདས་པོ་ཁ་ཤས་
འཆི་བ་འོད་གསལ་དུ་མཉམ་པར་བཞག་ནས་ཐུགས་དམ་ལ་བཞུགས་ཡོད་ན།
དེ་རིགས་ཐུགས་དམ་དཀྲོགས་ན་མི་རུང་བས། ཐུགས་དམ་མ་གྲོལ་བར་མ་
མཐར་ཉིན་གསུམ་རིང་ཕུང་པོར་མི་སྐུལ་རང་མལ་དུ་འཇོག་དགོས། གལ་ཏེ་
ཐུགས་དམ་ལས་མ་གྲོལ་བར་དུས་ཡུན་རིང་པོ་ཕྱིན་པ་ཡིན་ན། ཐུགས་དམ་
ལས་ གྲོལ་ ཐབས་ སུ་ ཤིང་སྣ་དང་ སྤོས་སྣ་བཟང་པོ་མེ་སྤར་བའི་དུ་བ་ སྣ་ལ་་་
བདུགས་ཏེ། དགེ་འདུན་རྣམས་ཀྱིས་ཞལ་འདོན་དང་སྨོན་ལམ་སོགས་་་་་
གདངས་དབྱངས་སྦྲགས་ཏེ་དུང་དང་། རྒྱ་གླིང་། སིལ་རོལ། རྔ་དྲིལ་
བཅས་དཀྲོལ་བ་དང་། འཕོ་བ་སྤར་བ་སོགས་བྱས་ན་ཐུགས་དམ་ལས་གྲོལ་
སྲིད། ཐུགས་ དམ་ ལས་ གྲོལ་ རྟགས་ སུ། གདོང༌ མདངས་ ཡལ་ བ་ དང༌།
ཕུང་པོར་དྲི་བྱུང་བ། ཙོག་པུར་བྱས་ཏེ་བཞུགས་ཡོད་ན། སྐེ་ཕར་ཚུར་ཡོ་བ་
དང༌། ཡང་ན་མདུན་དུ་གུག་པ། སྣ་ཁུང་གཉིས་ནས་བྱང་སེམས་དཀར་
དམར་འཛགས་པ་རྟགས་སུ་ཐོན་སྲོལ་ཡོད། ཁ་ཤས་ཙོག་པུར་མ་ཡིན་ཀྱང་།
སེང་གེའི་ ཉལ་སྟབས་ཀྱིས་ གྲོངས་ པ་ཡིན་ན་གཞོགས་གཡས་ སུ་ས་ལ་ཕབ་ཏེ་
འདས་གྲོངས་ཕྱིན་པའི་ཐུགས་དམ་ཡང་བཞུགས་སྲོལ་ཡོད། འདས་ཚུལ་དེ་
ལ་བརྟག་པ་ཡིན་ན་རྣམ་ཤེས་འཕོ་བའི་སྒོ་དགུ་དེ་རང་ཤུགས་འགགས་པས་རྣམ་
ཤེས་ཕྲ་མོ་སྤྱི་གཙུག་ནས་ཐོན་ཏེ་དག་ཞིང་འཕོ་ཐུབ་ཚུལ་སོགས་ཡོད་རབས་དོན་
114



གཉེར་ཅན་གྱིས་ཞིབ་ཆ་འཕོ་ཁྲིད་ལས་ངེས་ཤེས་ཐོབ། གཞན་ཡང་རང་ཁུལ་
དུ་འབྲི་རུ་ཞབས་དྲུང་སྐུ་ཕྲེང་བརྒྱད་པ་ངག་དབང་བློ་བཟང་བསྟན་པའི་དབང་
ཕྱུག་(བླ་རྒན་རྒྱ་ཡུ་）ཅེས་པ་འདི་ཡང་དགོངས་པ་གཞན་དོན་དུ་གཤེགས་་
སྐབས་སུ། རྗེ་བཙུན་རྡོ་རྗེ་རྣལ་འབྱོར་མའི་སྐུར་བཞེངས་ཏེ་གཤེགས་ཚུལ་
སོགས་དམིགས་བསལ་གྱི་མི་འདྲ་བའི་འདས་གྲོངས་འགྲོ་ཚུལ་ཡང་ཡོད་རབས་
འདུག
རྩིས་འབྲས་རྟོག་ཚུལ་ནི། དེ་ཡང་འདས་པོ་དེ་ཉིད་ཀྱི་ཚེས་ཆ་ལེགས་
ཉེས་དང་། སླར་རྗེས་འཇུག་ལ་འཚུབ་ཆ་ཇི་ཡོང་བཟའ་ སྐར་རྩིས་འབྲས་་
བརྟག་པ་སོགས་མཐོང་རྒྱུན་དང་སྤང་བྱ་མཛད་སྲོལ་གནད་དུ་དམིགས་ནས།
ཆ་ཤས་རི་མོའི་ལམ་དུ་བཀོད་ཟིན་པ་ནི། དེ་ཡང་འདས་པོ་དེ་ཡང་། གཟའ་
ཆེན་ ཉི་ མར་ རྐྱེན་ ལམ་ དུ་ སོང་ བ་ ཡིན་ན་ ཉི་ མ་ དགུ་ཁྲིད་ཅེས་འཚུབ་ པར།
གྲོང་ཚོ་སྤྱིའི་གསོན་པོར་གནས་པའི་སྐྱེ་བོ་ཚོར་འཚུབ་པར་བྱ་བའི་ཆག་སྒོ་མི་
ཡོང་ཆེད་རིམ་གྲོ་དང་དུར་ཁ་གཅོད་པའི་ཚུལ་དུ་གཏོ་བཅོས་བྱེད་དགོས། ཤི་
བའི་ལོ་ཟླ་ཞག་དུས་བཞི་དང་སྤར་མེ་རོ་འདོན་ལ་སོགས་རྩིས་འབྲས་ལ་བརྟག་
པར་བྱ། ལྷག་ཏུ་འདས་པོའི་ལོ་རྟགས་དང་དེ་མིན་ནང་མིའི་ལོ་རྟགས་བཅས་
མི་མཐུན་པར་འཛེམས་བྱ་དགོས་པ་དེ་ཡང་། དཔེར་ན། འདས་པོའི་ལོ་
རྟགས་བྱི་བ་ལོ་པ་ཞིག་ཡིན་ན། ནང་མིའི་ལོ་རྟགས་འབྲུག རྟ། སྤྲེལ།
གསུམ་གྱིས་སྐྱེ་བོས་ཕུང་པོ་འདྲེན་རེག་བྱ་མི་རུང༌། འདས་པོ་གླང་ལོ་བ་ཞིག་
ཡིན་ན། ནང་མིའི་ལོ་རྟགས་ལུག བྱ། སྦྲུལ་གསུམ་གྱིས་ཕུང་པོ་འདྲེན་
རེག་བཅས་བྱ་མི་རུང༌། འདས་པོའི་ལོ་རྟགས་སྟག་ལོ་བ་ཞིག་ཡིན་ན། ནང་
མིའི་ལོ་རྟགས་སྤྲེལ། རྟ། ཁྱི་གསུམ་གྱིས་ཕུང་པོ་འདྲེན་རེག་བཅས་བྱ་མི་
རུང༌། འདས་པོའི་ལོ་རྟགས་ཡོས་ལོ་བ་ཞིག་ཡིན་ན། ནང་མིའི་ལོ་རྟགས་བྱ།
ཕག ལུག་གསུམ་གྱིས་ཕུང་པོ་འདྲེན་རེག་བཅས་བྱ་མི་རུང༌། འདས་པོའི་
115



ལོ་རྟགས་འབྲུག་ལོ་བ་ཞིག་ཡིན་ན། ནང་མིའི་ལོ་རྟགས་ཁྱི། བྱི་བ། སྤྲེལ་
གསུམ་གྱིས་ཕུང་པོ་འདྲེན་རེག་བཅས་བྱ་མི་རུང༌། འདས་པོའི་ལོ་རྟགས་སྦྲུལ་
ལོ་བ་ཞིག་ཡིན་ན། ནང་མིའི་ལོ་རྟགས་བྱ། ཕག གླང་གསུམ་གྱིས་ཕུང་
པོ་འདྲེན་རེག་བཅས་བྱ་མི་རུང༌། འདས་པོའི་ལོ་རྟགས་རྟ་ལོ་བ་ཞིག་ཡིན་ན།
ནང་མིའི་ལོ་རྟགས་བྱི་བ། སྟག ཁྱི་གསུམ་གྱིས་ཕུང་པོ་འདྲེན་རེག་བཅས་
བྱ་མི་རུང༌། འདས་པོའི་ལོ་རྟགས་ལུག་ལོ་བ་ཞིག་ཡིན་ན། ནང་མིའི་ལོ་
རྟགས་གླང་། ཕག ཡོས་གསུམ་གྱིས་ཕུང་པོ་འདྲེན་རེག་བཅས་བྱ་མི་རུང་།
འདས་པོའི་ལོ་རྟགས་སྤྲེལ་ལོ་བ་ཞིག་ཡིན་ན། ནང་མིའི་ལོ་རྟགས་སྟག བྱི་
བ། འབྲུག་གསུམ་གྱིས་ཕུང་པོ་འདྲེན་རེག་བཅས་བྱ་མི་རུང་། འདས་པོའི་
ལོ་རྟགས་བྱི་ལོ་བ་ཞིག་ཡིན་ན། ནང་མིའི་ལོ་རྟགས་ཡོས། གླང་། སྦྲུལ་
གསུམ་གྱིས་ཕུང་པོ་འདྲེན་རེག་བཅས་བྱ་མི་རུང༌། འདས་པོའི་ལོ་རྟགས་ཁྱི་ལོ་
བ་ཞིག་ཡིན་ན། ནང་མིའི་ལོ་རྟགས་འབྲུག སྟག རྟ་གསུམ་གྱིས་ཕུང་པོ་
འདྲེན་རེག་བཅས་བྱ་མི་རུང༌། འདས་པོའི་ལོ་རྟགས་ཕག་ལོ་བ་ཞིག་ཡིན་ན།
ནང་མིའི་ལོ་རྟགས་སྦྲུལ། ལུག ཡོས་གསུམ་གྱིས་ཕུང་པོ་འདྲེན་རེག་བཅས་
བྱ་མི་རུང༌། ཞེས་སོ།
དེ་ལྟར་ཕུང་པོ་དུར་སར་སྐྱེལ་བའི་སྤང་བླང་གི་སྔོན་འགྲོ་བཤད་པ་ནི།
སྔོན་འགྲོ་གནམ་ས་སྣང་བརྒྱུད། སྒྲུབ་བྱ་བཀྲ་ཤིས་བརྩེགས་པ། ལམ་སེལ་
སྡེ་བརྒྱད་གསེར་སྐྱེམས་ལ་སོགས་བཏང་ནས་རོ་ལམ་དབྱེ་བའི་ཆོ་གར་འབད།
ཚེས་ཆ་ནི། ཚེས་བདུན་དང༌། བཅོ་ལྔ། བཅུ་བདུན། ཉེར་ལྔ། ཉེར་
བདུན་བཅས་ལ་བཟང༌། ཚེས་ གཅིག་དང༌། ལྔ། བཅུ་དགུ། ཉི་ ཤུ།
ཉེར་གཉིས། ཉེར་དགུ་བཅས་ངན། སྤྱིར་ན་བརྒྱད་གསུམ་དུར་གྱི་གནམ་སྒོ་
ལ། ། དུར་གཏབ་དུར་སྲི་ཐ་མར་འཕུང་། ། དགུ་གསུམ་ཤེད་ཀྱི་གནམ་སྒོ་ལ།
བྱས་ན་འཕྲལ་དུ་གཤིན་ལས་འབབ། ། སྤྱི་ཡི་གནམ་སྒོའི་དུས་སུ་འཛེམས། །
116



ལས་དང་བྱ་བ་ཅི་བྱས་འཕུང་། །ཞེས་སོ། གཟའ་ཡི་འབྲས་བུ་བཟང་ངན་ནི།
ཟླ་བ་ལྷག་པ་པ་སངས་བཟང༌། །ཕུར་བུ་ཕུང་པོ་མེར་བསྲེག་བཟང་། །ཉི་མ་
སྤེན་པ་མིག་དམར་ངན། ། ཞེས་བརྗོད་སྲོལ་འདུག་
ཕུང་སྒྲིལ་བྱེད་སྐབས་འདས་པོའི་བབས་སྤར་གྱི་གཏོ་བཅོས་ སྤར་ཁའི་
ཕྱག་རྒྱ་བྲིས་ཏེ་ཁ་དོག་ལྟར་སྒྲིལ་སྲོལ་ཡོད་པ་སྟེ། དེ་ནི་འདས་པོའི་བབས་
སྤར་ལི་ཞེས་པ་ཡིན་ན། ཕུང་ སྒྲིལ་ཁ་དོག་ནག་པོ་ལ་ཁམ་གྱི་ཕྱག་རྒྱ་བྲིས།
བབས་སྤར་ཁོན་ཡིན་ན། ཕུང་སྒྲིལ་ལྗང་ཁུ་ལ་ཟིན་གྱི་ཕྱག་རྒྱ་བྲིས། བབས་
སྤར་དྭ་ཡིན་ན། ཕུང་སྒྲིལ་དམར་པོ་ལ་མིའི་ཕྱག་རྒྱ་བྲིས། བབས་སྤར་ཁེན་
ཡིན་ན། ཕུང་སྒྲིལ་ལྗང་ཁུ་ལ་ཟིན་དང་ལིའི་ཕྱག་རྒྱ་བྲིས། བབས་སྤར་ཁམ་
ཡིན་ན། ཕུང་སྦྲེལ་སེར་པོ་ལ་ཁོན་གྱི་ཕྱག་རྒྱ་བྲིས། བབས་སྤར་གིན་ཡིན་ན།
ཕུང་སྒྲིལ་ལྗང་ཁུ་ཟིན་དང་ཟོན་གྱི་ཕྱག་རྒྱ་བྲིས། བབས་སྤར་ཟིན་ཡིན་ན།
ཕུང་སྒྲིལ་དཀར་པོ་དྭ་ཡི་ཕྱག་རྒྱ་བྲིས། བབས་སྤྱིར་ཟོན་ཡིན་ན། ཕུང་སྒྲིལ་
ལྗང་ཁུ་ལ་ཟིན་གྱི་ཕྱག་རྒྱ་བྲིས། གལ་ཏེ་ཕུང་སྒྲིལ་མདོག་མཐུན་མ་བྱུང་ན།
ཕྱག་རྒྱུ་ཞེས་པ་འདི་རྣམས་རས་ནར་མོ་མདོག་མཐུན་ལ་བྲིས་ཏེ་སྒྲིལ་ཐོག་གོང་
སྟེང་དུ་སྦྱར་སྲོལ་ཡང་འདུག ་
ཕུང་པོ་འདོན་པར་བྱེད་སྐབས་གཟའ་ཚེས་གང་ལ་བཀོད་པ་དེ་བཞིན་དུ།
དོ་ནུབ་ལས་ཕུང་ཆས་བྱས་ཏེ། ཕུང་པོ་དུར་འདོན་གྱི་བྱ་བ་མ་ཟིན་བར་ཕུང་
པོའི་འཁྲིས་སུ་ཁྱི་དང་ཞིམ་བུམ་ཤོར་བ་གཟབ་ནན་བྱེད་སྲོལ་འདུག དེ་ཡང་
གང་ལགས་ཤེ་ན། སེམས་ཅན་དེ་ཚོའི་སྤུ་དང་གྲ་རིགས་ཕུང་པོར་རེག་པ་ཡིན་
ན། དེའི་རྐྱེན་གྱིས་ཕུང་པོར་གདོན་ཞུགས་ཏེ་རོ་ལངས་ཡོང་གི་རེད་ཟེར་སྲོལ་
འདུག གནའ་སྔ་མོར་རོ་ལངས་བྱུང་སྟེ་འགའ་ཞིག་ལ་ཁང་གྲོང་མང་པོ་སྟོང་
ཤུལ་དུ་གྱུར་ཚུལ་གྱི་བཤད་རྒྱུན་ཡོད་པ་རེད། དེ་བཞིན་ཕུང་པོ་དུར་སར་སྐྱེལ་
སྐབས་ཉིན་དེར་བུམ་སྟོང་དང༌། ཧལ་ཁྱི། གནམ་ཁྱི་སོགས་ཀྱི་ཁ་ཕྱོགས་
117



འཛེམས་ཏེ། ལོ་རེའི་ཕྱོགས་གཙང་གི་ཁ་ཕྱོགས་སུ་བསྐྱོད། གལ་ཏེ་་་་
ཕྱོགས་དེ་ཡི་དུར་ཁྲོད་དམ་དུར་སར་བུམ་སྟོང་དང་། ཧལ་ཁྱི། གནམ་ཁྱི་
སོགས་འཛེམས་བྱའི་ ཕྱོགས་ དེར་སྐྱོད་དགོས་ཡོད་ཚེ་ ཕུང་པོ་འཁྱེར་མི་དེས་་་
ཕྱོགས་གཙང་གི་ཁ་ཕྱོགས་སུ་ཕུང་པོ་འཁྱེར་ནས་གོམ་པ་བཅུ་གྲངས་ཁ་ཤས་སྤོས་
རྗེས་གཞི་ནས་དུར་སའི་ཕྱོགས་སུ་སྐྱོད་ཀྱི་ཡོད་པ་རེད། ཡང་འདས་པོའི་ཁྱིམ་
སྒོ་དེ་ཡང་འཛེམས་བྱའི་ཕྱོགས་སུ་གཏད་ཡོད་ཚེ། ཡང་འདས་པོའི་སྔོན་དུ་
འཛེམས་བྱའི་ཕྱོགས་དེ་ རས་ཀྱི་ཡོལ་བས་ གཡོལ་ཐབས་བྱེད་ཀྱི་ཡོད་པ་རེད།
ཁྱིམ་ནང་དུ་གཤིན་པོའི་མལ་ས་དེར་བདུན་ཟུར་ལོ་པས་དུར་ཤུལ་འཕྱག་དགོས།
དེ་ནས་ཕུང་པོ་དུར་ཁྲོད་ཀྱི་དཀྱིལ་འཁོར་ཐོག་ཏུ་བཞག་ཏེ། ཕུང་པོ་བྱ་གཏོར་
མ་བྱས་གོང་ཉེ་སྐོར་གྱི་དགོན་པ་དང༌། རི་ཁྲོད་གང་རུ་ནས་གྲྭ་མང་གདན་
འདྲེན་ཞུས་ཏེ། གཤིན་པོར་སྦྱངས་ཁྲུས་བྱ་བ་དང༌། འཕོ་བ་ཞུ་བ། སྨོན་
ལམ་འདོན་པ་བཅས་གྲུབ་རྗེས། རྟོགས་ལྡན་གྱིས་ཕུང་པོ་བྱ་གཏོར་བྱས་ཏེ།
རུས་པ་རྡོ་དང་ཐོ་བས་བརྡུངས་ནས་བཅག་ཏེ་དུར་སྟེང་ཤ་ཁྲག་ཀླད་གསུམ་སྟེང་
ལ་རྩམ་པ་བརྒྱབ་སྟེ་སྤོགས་འཕྱིད་གཙང་མར་བྱས་ཏེ་གཅིག་ཀྱང་མ་ལུས་པ་བྱ་
ལ་ སྤྲོད་སྲོལ་ཡོད་པ་རེད། དེ་ལྟར་ ཤ་ཁྲག་རུས་ཀླད་ཕྱེ་མ་ཙམ་མ་ལུས་པ་
གཙང་མར་བྱེད་པ་དང༌། ཕུང་པོའི་མགོ་སྐྲ་དེ་ཡང་ལོགས་སུ་དགེ་འདུན་ཁ་
ཤས་ཞིག་གིས་སྐྲ་ཆོག་མཛད་དེ་མེར་སྲེག་གཏོང༌། གཞན་ཡང་ཕུང་པོ་འདྲེན་
མི་དང༌། རྟོགས་ལྡན་བཅས་ལ་གླ་ཡོན་གང་གཟབ་དང༌། འདས་པོའི་གྱོན་
ཆས། ཉལ་ཆས་ལ་སོགས་སྤྲོད་སྲོལ་ཡོད་པ་དང་། དངུལ་དང་དངོས་པོ་
དར་བཅས་སྤྲོད་སྲོལ་འདུག ཡང་འགོས་ནད་སོགས་ཚབས་ཆེན་ནད་ཀྱིས་
འཆི་བའི་ཕུང་པོ་ས་སྦས་གཏོང་བ་ལས་བྱ་གཏོར་བྱེད་སྲོལ་མེད། མཚོན་གྱིས་
བསད་པའི་ཕུང་པོ་ཆུ་ལ་བསྐྱུར། གཞན་གྱི་གྲིར་ཤི་བའི་ཕུང་པོ་དུར་ཁྲོད་
དཀྱིལ་ འཁོར་ ཐོག་ ཏུ་ འཇོག་ མི་ རུང༌། དཀྱིལ་ འཁོར་ གྱི་ ཟུར་ ཞིག་ དང༌།
118



ཡང་ན་གྲི་དུར་ས་མིག་གཞན་ཞིག་ལ་འཇོག་ཏེ་བྱ་གཏོར་བྱེད་མཁན་ཡང་ཡོད་
པ་རེད། །
བདུན་ཚིགས་འཛིན་ཚུལ་ཞེས་པ་ནི། དེ་ཡང་གཤིན་པོ་དེ་ཉིད་ཚེ་ལས་
མ་ཟིན་ཉིན་མོ་ནས་བརྩིས་པའི་ཉིན་བདུན་འགྲོ་བར་བདུན་ཚིགས་ཞེས་པ་རེད།
དཔེར་ན། ཚེས་གཟའ་ཟླ་བ་ཉིན་མོ་ལྟ་བུར་ཆ་བཞག་ན་དུས་ཚོད་ཉིན་དགུང་
སྔོན་དུ་ཚེ་ལས་འདས་པ་ཡིན་ན། རྗེས་མའི་བདུན་ཚིགས་དང་པོ་དེ་ཡང་རེས་
གཟའ་ཉི་མར་འཁེལ་བ་དང༌། ཉིན་དགུང་ཡོལ་ནས་ཚེ་ལས་འདས་པ་ཡིན་ན།
རྗེས་མའི་རེས་གཟའ་མིག་དམར་འཁེལ་བས་དེ་ཉིན་འདས་པོའི་ཁྱིམ་དུ་ཆོས་
ལུགས་གྲུབ་མཐའ་གང་ཡིན་རུང་། དེ་དག་རང་ལུགས་ཀྱི་ཆོ་ག་གང་རུང་སྒོ་
ནས་འདས་དགེར་དམིགས་ཏེ་སྦྱང་ཆོག་དང་གཤིན་དུར་ལ་སོགས་བྱེད་དགོས་
པ་དང༌། སྤྱིར་དགུང་ཞག་བཞི་བཅུ་ཞེ་དགུ་ཞེས་བདུན་ཚིགས་བདུན་རིང་།
དགེ་རྩ་གང་འགྲུབ་བྱེད་དགོས་ཡོད་པ་རེད། ལྷག་ཏུ་བདུན་ཚིགས་གསུམ་པ་
དང་བཞི་པར་སྐྱེ་འགྲོ་ཕལ་ཆེ་བ་ནི་བར་དོར་བདུན་ཕྲག་བཞི་ལས་མི་སྡོད་པར་
འགྲོ་བ་རིགས་དྲུག་གང་རུང་གི་ལུས་རྟེན་ཐོབ་པས་ཉིང་མཚམས་སྦྱར་ཏེ་སྐྱེ་བ་
ལེན་ པར་ ཡིད་ཆེས་བྱེད་ཀྱི་ཡོད་པ་རེད། དེར་བརྟེན་ མཆོད་འབུལ་དང༌།
དགེ་འདུན་ལ་བསྙེན་བཀུར། མང་ཇ་སྐུ་འགྱེད། གནས་མཇལ་མཆོད་་་
འབུལ། སྐྱེ་རྟགས་བཞེངས་པ། ཁྱི་སྤྲང་སློང་སྦྱིན་སོགས་དམིགས་གསལ་གྱི་
དགེ་རྩ་སྒྲུབ། བདུན་ཚིགས་མཐའ་མ་དེར་འདས་པོ་ཚེ་ལས་འདས་ནས་ཉིན་
ཞག་ཞེ་དགུ་སོང་བའི་མིང་དུ་ཞེ་དགུ་ཞེས། དེ་ཡང་དགོས་པ་ནི་ཆོས་གཞུང་
མདོ་རྒྱུད་ཁག་ལས་སྐྱེ་འགྲོ་སུ་ཞིག་བར་དོའི་ཚེ་ཚད་རིང་ཤོས་མིའི་ཉིན་གྲངས་
བཞི་བཅུ་ཞེ་དགུ་ལས་ཡོད་པ་མ་ཡིན་ཞེས་གསུང་རབས་འདུག་པས་དེས་རྐྱེན་
གྱིས་ བདུན་མཐའ་མར་དགེ་ རྩ་ མཆོད་སྦྱིན་ རྒྱས་ ཤོས་ བྱ་སྲོལ་ ཡོད་ པ་ དང༌།
ཉིན་དེ་ནས་ ཕལ་ཆེར་མཇུག་རྫོགས་པར་བརྩི་སྲོལ་འདུག གོང་གསལ་དེ་
119



རྣམས་སྤྱིར་བཏང་རང་ཁུལ་དང་བོད་རིགས་ཀྱི་གོམས་སྲོལ་ཡིན་པ་སྤྱི་སེར་སྐྱ་ཕོ་
མོ་སུ་དང་གང་ཡིན་རུང་ཁྱད་པར་མེད་པར་འདས་རྗེས་ཀྱི་བྱ་རིམ་བྱ་སྲོལ་ཡོད་
པ་ལས་ཞིབ་ཕྲ་མ་ཡིན་ཀྱང་རོབ་ཙམ་ཞིག་བཀོད་ཟིན་པས་མཐོང་ཐོས་དེ་དག་
ལ་འགལ་འཛོལ་ཡོད་ཤག་ཆེ་བས་གཟོད་གསོལ་ཡོད་པ་ཞུ།
དོན་ཚན་གསུམ་པ། ཞིང་འབྲོག་ཞོར་གསུམ་གྱི་
ཐོན་སྐྱེད་ལམ་ལུགས།
བོད་དུ་ལོ་རྒྱུས་འཕེལ་རིམ་དུས་ཡུན་ཧ་ཅང་རིང་པོའི་ནང་བོད་མི་རིགས་
ལ་མི་རིགས་གཞན་དང་འདྲ་བའི་ཐུན་མོང་མ་ཡིན་པའི་རིག་གནས་དང༌། སྤྱི་
ཚོགས་ཀྱི་གོམས་སྲོལ། ཞིང་འབྲོག་ཐོན་སྐྱེད་ ལམ་ལུགས་ ལྡན་ ཡོད་ ཅིང༌།
སྔ་རབས་ལོ་རྒྱུས་ཕལ་མོ་ཆེའི་ནང་འཁོད་པ་གཞིགས་ན། སྟོད་ཀྱི་སྟེང་གཉིས་
ཞེས་པ་ཡོངས་སུ་གྲགས་པའི་སྤུར་རྒྱལ་བརྒྱད་པ་གྲི་གུམ་བཙན་པོ་དང་། དེའི་
སྲས་སྤུར་རྒྱལ་དགུ་པ་སྤུ་དེ་གུང་རྒྱལ་(བྱ་ཁྲི་བཙན་པོ་)གྱི་སྐབས་སུ་བློན་པོ་རུ་
ལས་སྐྱེས་ཀྱི་བློ་རིག་གི་འཕྲུལ་ལས་སྐྱེས་པའི་ལག་རྩལ་སྐོར་མང་པོ་ཞིག་གསར་
གཏོད་དང་འཕེལ་རྒྱས་བྱུང་མྱོང་ཡོད་པ་དེ་ནི་ཆོས་འབྱུང་མཁས་པའི་དགའ་
སྟོན་ལས། བོད་ཡུལ་འཕྲུལ་བློན་མཛངས་པའི་མི་བདུན་གྱི། ། ཐོག་མར་
གྱུར་པ་རུ་ལས་སྐྱེས་འདི་ཡིན། ། མཛངས་པའི་ལས་སུ་ཤིང་སྲེགས་སོལ་བ་
བྱུང་། །དེ་ལས་རྡོ་ཞུས་གསེར་དངུལ་ཟངས་ལྕགས་བྱུང༌། །ཤིང་ལ་མིག་ཁུག་
གཤོལ་དང་གཉའ་ཤིང་བྱས། ། ས་གཞི་བརྐོས་ནས་ཕུ་ཆུ་ཡུལ་དུ་དྲངས། །
རྨོན་པ་དོར་བསྡེབས་སྤང་ཐང་ཞིང་དུ་རྨོས། ། བརྒལ་བས་མི་ཐར་ཆུ་ལ་ཟམ་
པ་བཙུགས། ། ཞེས་གསལ་བ་ལྟར་བློན་པོ་འདི་ཡིས་ ཤིང་བསྲེགས་ཏེ་ཆེད་
གཏད་དུ་སོལ་བ་བཟོས། སོལ་བའི་མེ་ཤུགས་ལ་བརྟེན་ནས་རྡོ་རིགས་མི་འདྲ་
120



བ་རྣམས་བཞུས་ཤིང༌། དེ་དག་གི་སྙིང་པོ་གསེར་དངུལ་ཟངས་ལྕགས་ཀྱི་
དངོས་པོ་དེ་རྣམས་བཏོན་ཏེ་བེད་སྤྱོད་བྱེད་རྒྱུའི་ གྲངས་འབོར་དང་རྒྱ་ཁྱོན་ཇེ་
ཆེར་ ཕྱིན། དངོས་ རྫས་ བརྗེ་ ལེན་ སྐབས་ ཀྱི་ རིན་ ཐང་ འཇལ་ བྱེད་ དང༌།
མཛེས་བྱེད་ཀྱི་རྒྱུན་ཆ། ཉེར་མཁོའི་སྣོད་སྤྱད། ཐོན་སྐྱེད་ལག་ཆ། དྲག་
པོའི་མཚོན་ཆ་སོགས་བོད་འབངས་ཀྱི་འཚོ་བའི་ཡོ་བྱད་དེ་རྣམས་ཡར་རྒྱས་ཕྱིན་
པའི་དུས་ རབས་གསར་པ་ཞིག་ཏུ་སླེབས་པའི་ལོ་རྒྱུས་དེ་ནི་གནའ་སྔ་མོ་ཞིག་
ནས་ཡོད་པ་གོང་དུ་བཤད་པ་བཞིན་རྒྱལ་རབས་རིམ་བྱུང་དེབ་ཐེར་ཁག་ནང་
གསལ། ལྷག་པར་དུ་ཞིང་ཕྱུགས་ལས་རིགས་སོགས་ཀྱི་ཐོན་སྐྱེད་ལག་རྩལ་དེ་
བཞིན་ཡར་རྒྱས་བྱུང་ཡོད་པ་མཛངས་མི་གཉིས་པ་ལྷ་བུ་མགོ་དཀར་བྱ་བ་བྱུང་
སྟེ། ཆོས་འབྱུང་མཁས་པའི་དགའ་སྟོན་ལས། འཕྲུལ་བློན་མཛངས་མི་་་
བདུན་གྱི་གཉིས་པ་ཡིན། ། མཛངས་པའི་ལས་སུ་ཞིང་ལ་དོར་ཁ་བརྩིས། །
འབྲོག་ལ་ཐུལ་( བཞོན་མ་)རྩིས་ཕུ་ཆུ་ཡུར་དུ་དྲངས། ། མདའ་རུ་ཆུ་མ་རྨོ་བ་
འདི་ ནས་ དར། ། ཞེས་ སོ། སྐབས་ དེར་ ཞིང་ ལ་ དོར་ ཁ་ བརྩིས་ པ་ དང་།
འབྲོག་ལ་ཐུལ་ཁ་བརྩིས་པའི་ཐོན་སྐྱེད་ལམ་ལུགས་གསར་དུ་གཏོད། ཞིང་ལ་
དོར་ཁ་རྩིས་ཞེས་པ་ནི་རྨོན་པ་དོར་གཅིག་གིས་ཉིན་གཅིག་ལ་རྨོ་ཐུབ་པའི་ས་
ཞིང་རྒྱ་ཁྱོན་ཚད་དུ་བཟུང་སྟེ་ས་ཞིང་ཚད་གཞིར་གཏན་ལ་ཕབ། དོར་གཅིག་
གིས་རྨོ་ཐུབ་པའི་ས་ཞིང་ལ་ས་བོན་ཅི་ཙམ་དགོས་དེ་ལས་ཐོན་ཚད་ཅི་ཙམ་ལོན།
མདོར་ན་རྨོ་འདེབས་དང་སྟོན་བསྡུའི་བྱ་བ་ལ་གདེང་ཚོད་དང་ཚད་གཞི་ཡོད་
པར་གྱུར། སྐབས་དེར་ཞིང་འབྲོག་ཐོན་སྐྱེད་གོང་དུ་སྤེལ་བའི་དར་རྒྱས་བྱུང་།
ས་ཞིང་རྨོ་བརྐོའི་ལག་ཆ་དར། གཉའ་ཤིང་དང་ཐོངས་གཤོལ་བཟོས། ཆུ་
ལ་ཟམ་པ་བཙུགས། ཡུར་བ་བརྐོས་པས་ཆུ་དྲངས། ཆུ་ ཤུགས་བེད་སྤྱོད་
བྱས་ཏེ་མཆིག་སྐོར་ཡོས་འཐག་(རང་འཐག་) དེའི་སྐབས་སུ་བྱུང་སྲོལ་ཡོད་པ་
གྲགས། གཞན་ཡང་འབྲོག་ལས་ལ་ཐུལ་ཁ་རྩིས་ཞེས་པ་ནི་བཞོན་མའི་དོན་
121



ཡིན་ལ་བཞོན་མའི་ཁ་གྲངས་དང་ཡར་གྲུས་བརྩིས་པ་དེས་ཕྱུགས་རིགས་ཅི་ཙམ་
ཡོད་པ་དང༌། བཞོན་མ་རེ་ལས་འོ་མ་ཅི་ཙམ་བཞོ་ཐུབ་པ། མར་ཅི་ཙམ་
ལེན་ཐུབ་པ། ཕྱུར་བ་ཅི་ཙམ་ལེན་ཐུབ་པ་དེ་དག་གཏན་ལ་འབེབས་ཐུབ་པ་
སོགས་ཐོན་སྐྱེད་གོང་དུ་སྤེལ་བའི་ལམ་ལུགས་དང་ཐབས་བཀོད་གལ་ཆེན་ཞིག་
ཡིན་པ་མ་ཟད་ཞིང་འབྲོག་ཐོན་སྐྱེད་བདག་གཉེར་དོ་དམ་གྱི་བྱ་བ་གསར་པ་
ཞིག་ཏུ་སླེབས་པ་མཚོན་ཐུབ།
གཞན་ཡང་མགར་གྱི་ལག་རྩལ་ལ་དེང་དུས་ཚན་རིག་གི་ལག་རྩལ་གྱིས་
ཀྱང་ཡིད་སྨོན་བྱེད་དགོས་པ་ཞིག་དང་གདེང་འཇོག་ཀྱང་བྱེད་དཀའ་བ་ཞིག་
ཀྱང་ཡིན་པ་རེད། དཔེར་ན་སྤུར་རྒྱལ་བཙན་པོ་བརྒྱད་པ་གྲི་གུམ་བཙན་པོའི་
སྐབས་སུ་གྲི་དགུ་ཟི་ཞེས་པ་དེ་ཡང་མི་སྤུན་དགུས་བརྡུངས་པས་དགུ་ཞེས་ཏེ་
མིག་ཟིམ་པོ་ཡོད་པས་ཟི་ཞེས་པས་། དེ་རྒྱུད་ལ་དགུ་ཟི་ཟེར་བས་སྡེ་ཚན་ལ་
ཤང་དཀར་དང་ཤང་ནག་ཟ་འུག་ཅན་ཞེས་རིགས་གསུམ་ཡོད་ཚུལ་འདུག་པ་དེ་
དག་ལོ་ངོ་སྟོང་ཕྲག་ཉེ་བའི་རལ་གྲི་དང་མེ་མདའ་ལ་སོགས་འགའ་ཞིག་དེང་
སང་ཡང་མཐོང་རྒྱུ་ཡོད་པ་དེ་རིགས་གནའ་རྫས་རིག་དངོས་ཀྱི་རིན་ཐང་དང་
ལྡན་པ་ལྟ་ཅི་སྨོས། དེ་ལྟར་གནའ་སྔ་མོའི་དུས་ནས་བཟུང་བོད་ལྗོངས་འདི་རུ་
འགྲོ་བ་མི་ཡི་རིགས་རྒྱུད་བྱུང་བ་དང་འཕེལ་བ། ཁོང་ཚོས་རང་ཉིད་ཀྱི་བློ་
གྲོས་དང་སྟོབས་ནུས་ལ་བརྟེན་ནས་མཐོ་སྒང་འཛུགས་སྐྲུན་བྱེད་པའི་ལོ་རྒྱུས་ཀྱི་
ཤོག་ལྷེ་རེ་རེ་བཞིན་བྲིས་ཡོད་པ་རེད། དེ་དག་ནི་ཐོག་མར་མཐའ་འཁོབ་ཀྱི་
ཡུལ་གྲུ་གསར་གཏོད་བྱས་ཏེ་སྤྱི་ལོའི་དུས་རབས་དང་པོར་ཐོན་སྐྱེད་གོང་འཕེལ་
འགྲོ་བའི་དགོས་མཁོའི་ཆེད་དུ་དང་ཐོག་རི་དྭགས་རིགས་ཁ་ཤས་བཟུང་ནས་
མིའི་སྒོ་ཕྱུགས་འཚོ་སྐྱོང་བྱས་པ་དེ་ལྟ་བུས་ཐོག་མར་སྒོ་ཕྱུགས་དཀར་ནག་བ་
གླང་འབྲི་གཡག་ར་ལུག་ཁྱིམ་དུ་གསོས་པའི་རིགས་ལས་དར་བ་ཞིག་དང་། དེ་
རྗེས་རིམ་བཞིན་ས་རྒོད་ཞིང་ཁར་རྨོ་བརྐོས་བྱས་ཏེ་ཞིང་ཁ་བཟོས་པ་དང་སོ་
122



ནམ་བྱས་པས་ཞིང་ལས་དར། དེ་ནས་བཟུང་བོད་ཀྱི་དཔལ་འབྱོར་གཞི་རྩའི་
ཆ་ནས་ཞིང་ཕྱུགས་ཟུང་འབྲེལ་བྱེད་པའི་ལམ་ལུགས་ཤིག་ཏུ་གྱུར་བ་ཡིན་པ་རེད།
ཕྱོངས་མཚུངས་གོང་དུ་ལོ་རྒྱུས་ཀྱི་ཡིག་རིགས་ཁག་དཔྱད་གཞིར་བཟུང་
ནས་བོད་དུ་ཐོག་མར་དུས་རབས་གང་དང་གང་འདྲ་ཞིག་ལ་སྤྱི་ཚོགས་ཀྱི་ཐོན་
སྐྱེད་ཆུ་ཚད་ཇེ་མཐོར་ཕྱིན་པ་དང༌། ཞིང་འབྲོག་གོང་འཕེལ་བྱུང་ཚུལ་ལམ་
ཙམ་གྱི་རྣམ་པ་གང་ཞིག་ཡིན་ཚུལ་སྔར་མིའི་ཁ་རྒྱུན་ལས། ལོ་སྟོང་ཐུབ་པའི་
ཚེ་མེད་རུང༌། བསྐལ་བ་སྟོང་གི་ཚིག་ཡོད་ཅེས་པའི་དཔེ་ལྟར་གནའ་རབས་
བོད་ཀྱི་ལོ་རྒྱུས་ཐོག་ནས་ཞིབ་འཇུག་དང་མཁྱེན་འདོད་གནང་མཁན་བཅས་
ཡོད་ཤག་
ད་རེས་སྐབས་སུ་བབས་པའི་ནགས་ཤོད་འབྲི་རུའི་ཁུལ་འདི་ཉིད་ཀྱི་ས་
བབས་ཆགས་ཚུལ་དང་། འཚོ་བའི་ཁྱད་ཆོས། ཐོན་ཁུངས་གྲུབ་ཆ། ས་
མ་འབྲོག་གི་ཁྱད་ཆོས། ཞིང་འབྲོག་ཞོར་གསུམ་ཀྱི་ཐོན་སྐྱེད་དང་དུས་ཚིགས་
སོ་སོའི་གནས་ཚུལ་མཁྱེན་བདེའི་ཕྱིར་ཅུང་ཙམ་ཞིག་ཞུས་པ་ཡིན། དེ་ཡང་ས་
བབས་ཆགས་ཚུལ་ནི་ནགས་ཤོད་འབྲི་རུ་རྫོང་ཁུལ་ཞེས་པ་འདི་ཡང་བོད་གངས་
ཅན་གྱི་ཆ་ ཤས་ནག་ཆུའི་ཤར་ངོས་དང༌། ཆབ་མདོའི་ནུབ་ངོས་སུ་དབུས་
ཁམས་གཉིས་ཀྱི་ས་མཚམས་གནས་པའི་ཁུལ། བཀྲ་ཤིས་ནགས་ཀླུང་སྟུག་པོ་
བཀོད་པའི་ཡུལ་གྱི་ཤོད་ནགས་ཤོད་ཅེས་པ་ནི་ཡུལ་གྱི་མིང་ཡིན། ཕྱོགས་་
མཚུངས་ས་བབས་ཤར་དང་ཤར་ལྷོའི་ཕྱོགས་དམའ་བ་དང་ནུབ་དང་ནུབ་བྱང་
ཕྱོགས་ཅུང་མཐོ་བ་ཡོད། ས་བབས་ཀྱི་ཁྱད་ཆོས་ནི་དབྱར་ཁར་ཚ་བ་ཆུང་།
ཉི་མ་འཆར་ཡུན་རིང་། ཉི་འོད་འོག་ཏུ་རླངས་ཆུའི་གྲུབ་ཆ་ཉུང༌། ཆར་དང་
ཁ་བ་ཅུང་མང༌། ཁ་དབུགས་དྭངས་ཤིང་ཁོར་ཡུག་གཙང་། གནོད་རྐྱེན་ས་
འགུལ་ལ་སོགས་གང་ཡང་བྱུང་མ་མྱོང་བ་ནི་མཐོ་སྒང་གི་ཁྱད་ཆོས་ཡིན། སྤྱིར་
སྒང་ པ་ བོད་ ཅེས་ མིང་ དང༌ དོན་ མཚུངས་ པའི་ སྒང་ རེ་ དང༌། གཤོང་ རེ།
123



རོང་རེ་དང་འབྲོག་རེ། ལ་རེ་དང་ལུང་རེ་གནས་ཡོད་པ་དང་ཡང་མཐོ་ཞིང་
བརྗིད་ཆགས་པའི་རི་བོ་དུ་མར་དབྱར་དགུན་སྟོན་དཔྱིད་དུས་དྲུག་ལ་ཆབ་རོམ་
གྱིས་ཁེངས་པ་འགའ་ཞིག་གཡའ་ དང་ རྫ་ཡི་རི་བོ་མི་ཉུང་བ་ཡོད་པ། ས་་
མཐོའི་རྩྭ་ཐང་དང་ན་ཐང་སོགས་མེ་ཏོག་རྣམ་པར་བཀྲ་བ། རི་ཀླུང་རྣམས་སུ་
མ་བཏབ་རང་སྐྱེས་ཀྱི་ཤིང་ཤུག་པ་དང༌། ལྕང་མ། སྟག་མ། བྲབ་དཀར་
དང་བྲབ་སྨུག་གླང་མ། སུར་དཀར་དང་སུར་ནག སྤེན་ནི་དང་སྙག་ག་ལ་
སོགས་པའི་ཤིང་རིགས་སྣ་ཚོགས་ཁེངས་པ་ ཡུལ་གྱི་བཀོད་པ་མཛེས། དེ་
བཞིན་ཡུལ་ཚོ་སོ་སོའི་འཚོ་བའི་གནས་སྟངས་དང༌། ཐོན་སྐྱེད་བདག་གཉེར།
ཡུལ་གོམས་གཤིས་ལུགས། སྐད་ཆ་ཤོད་སྟངས་སོགས་གང་ཅིའི་ཐད་་་་་
གནའ་རབས་ཀྱི་ལུགས་སྲོལ་དང༌། དེང་དུས་ཀྱི་ཡུལ་སྲོལ། མི་སྡེའི་གོམས་
སྲོལ་སོགས་དེ་ལྟར་མཐོང་རྒྱུན་ཡོད་པས་ཁྱད་ཆོས་སུ་གྲུབ་པ་ལྟ་སྤྱོད་ཀྱི་ཁྱད་
པར་མང་དག་ཅིག་གནས་ཡོད་པ་རེད་ལ་སྤྱི་ཚོགས་ཀྱི་ལོ་རྒྱུས་འཕེལ་རྒྱས་དབང་
གི་ཐོན་སྐྱེད་བྱེད་སྟངས་དང་འཚོ་བ་སྤྱོད་སྟངས་སོགས་རིམ་བཞིན་འགྱུར་ལྡོག་
ཡང་འགྲོ་གི་ཡོད་པ་རེད། དེ་ཡང་གནའ་སྔ་མོ་ཡུལ་འདིར་ཞིང་འབྲོག་ཐོན་
སྐྱེད་མ་དར་བའི་དུས་རི་དྭགས་སྣ་ཚོགས་ཀྱི་གླིང་ཞིག་ཆགས་ཡོད་པའི་སྐབས་དེ་
དུས་མི་རྣམས་རི་དྭགས་རྔོན་པ་རྒྱག་པ་དང་དེ་ནས་རིམ་བཞིན་ཕྱུགས་རིགས་
བདག་སྲུང་ཐབས་ལ་བརྟེན་ནས་འཚོ་ཐབས་བྱེད། དེ་ནས་བཟུང་ཕྱུགས་
རིགས་འཕེལ་བ་དང་བསྟུན་ནས་རང་རང་གི་ས་གྱེས་ནས་རྩྭ་ཟ་འདང་ངེས་ཀྱི་
ཕྱོགས་སུ་འགྲོ་བའི་སྲོལ་ཡང་ཆགས་ཏེ། མཐོ་སར་འབྲོག་ཁུལ་གནས་པ་དང་
དམའ་ སར་ཁང་ཞིང་གནས་ཡོད་པས། དེ་དག་དབྱར་ལ་བསིལ་དྲོད་་་་་་
འཚམས་པའི་རྩྭ་ཆུ་འཛོམས་པའི་སྐྱེད་ཚལ་མེ་ཏོག་ལྡུམ་རྭ་ལྟར་གྱི་ཐང་སྡེར་
དང༌། རི་རྒྱུད་སྒང་སོགས་མཐོ་སར་གནས་སྤོ་བ་དང་དགུན་དུས་སུ་རི་ཁུག་
དང་། ཉིན་ཁུག་ཅུང་དྲོ་སར་རུ་བ་ཆགས་ནས་རིམ་བཞིན་གནས་སུ་བཅའ་བ་
124



ཞིག་ཡིན་ཚོད་འདུག
འོ་ན་ཡུལ་འདིར་ཐོན་ཁུངས་གྲུབ་ཆ་ལ་གཞིགས་ན་གཙོ་བོ་འབྲོག་ལས་
དང༌། ཞིང་ལས་ཞོར་ལས་བཅས་ནི་འབྲི་རུ་ཁུལ་ཡོངས་ཀྱི་དཔལ་འབྱོར་རྨང་
གཞི་ཞིག་ཀྱང་ཡིན། ཕྱུགས་འབྲོག་ལས་ཀྱི་དཔལ་འབྱོར་རྨང་གཞི་ལྡན་ཞིང་།
འབྲོག་ལས་གོང་འཕེལ་གཏོང་བའི་གཙོ་བོ་ཐོན་རྫས་ཀྱི་གྲུབ་ཆ་ཕུན་སུམ་ཚོགས་
པོ་ ཡོད་པ་དང༌། རྐང་བཞི་ཕྱུགས་རིགས་གསོས་ སུ་ གྱུར་པའི་རྩྭ་ཐང་ཐོག་
གཡའ་རྩྭ། ན་རྩྭ། འཇག་རྩྭ། ཚེར་རྩྭ། མཁན་རྩྭ། བྱེ་རྩྭ། ལྡུམ་བུ་
ལ་ སོགས་ལོ་འདབ་མྱུ་གུའི་ཚོགས་སྟུག་པོར་སྐྱེས་པ་དེས་ཀྱང་གྲང་འཁྱགས་་
འགོག་ནུས་ལྡན་པ་དང་དེ་དག་གི་རོ་དང་ནུས་པས་ཕྱུགས་རིགས་དཀར་ནག་
དང་། རྟ་བོང༌། རི་དྭགས་ཀྱི་རིགས་རྣམ་པ་སྣ་ཚོགས་པ་རྣམས་སྲོག་གི་
དབང་པོ་ཡོངས་སུ་སྲུང་ཐུབ་པ། དེ་བཞིན་དུ་ཆུ་ཀླུང་དང་ཆུ་ཕྲན་འབབ་ཆུ་
དང་གཙང་ཆབ་བསིལ་མའི་ཆུ་རྒྱུན་གཙང་མ་དྭངས་ཤིང་དྲི་མ་མེད་པར་ལྷུང་
ལྷུང་འབབ་པ་དང༌། ཁག་གཅིག་དུས་སུ་བབས་ཏེ་ཆུ་བོ་དྭངས་གཙང་དེ་དག་
ཐམས་ཅད་པུཎྜ་རི་ཀའི་ཕྲེང་བ་འགྲེམས་པ་བཞིན་དུ་ཡིད་འོང་སྙན་པའི་ཆབ་སྒྲ་
རྟག་ཏུ་སྒྲོག་པ་སེམས་ཅན་ཀུན་གྱི་ཉེར་འཚོའི་སྐོམ་པ་སེལ་བའི་རྒྱུར་གྱུར། དེ་
བཞིན་ས་གཞི་རིན་པོ་ཆེའི་ཐོག་ཏུ་སྐྱེད་ཚལ་རྣམ་པ་སྣ་ཚོགས་པ་སྐྱེས་ཤིང་སྐྱེས་
པ་དེ་དག་རོ་བཅུད་ལྡན་པ་མང་པོ་རང་དབང་དུ་འབྱུང་བའི་དགོས་འདོད་
ཐམས་ཅད་ཡིད་བཞིན་དུ་འབྱུང་བ་དེ་ལྟ་བུ་ལྡན་ཡོད། དེ་ཡང་བྱེ་བྲག་ཏུ་
དབྱེ་ན།
འབྲོག་ལས་ཐོན་རྫས་སྐོར་དེ་ནི་དང་ཐོག་ཕྱུགས་རིགས་བྱུང་ཚུལ་དང་།
བདག་གཉེར་། འཚོ་སྐྱོང་། བཀོལ་སྤྱོད་བཅས་ལ་མཐོང་ཐོས་ངོས་བཟུང་
བྱས་ཏེ། དེའང་འབྲོག་ལས་ཀྱི་རྣམ་གྲངས་སྒོ་ཕྱུགས་རིགས་འདྲ་མིན་ཇི་ལྟར་
མཆིས་ཤེ་ན། སྒོ་ཕྱུགས་གཙོ་བོ་རིགས་ནི་འདི་ལྟར་ཏེ། གཡང་གི་ར་བ་སྒོ་
125



བཞི་ཞེས་འདོ་བ་རྟ་དང་གནག་ཕྱུགས་ནོར། གཡང་དཀར་ལུག་དང་ཚེ་ཚེ་ར།
སྒོ་ཕྱུགས་དཀར་ནག་ཁྲ་གསུམ་ལུས། ཞེས་པ་དེ་ལྟ་བུ་ཡིན། དེ་ནི་ཐོག་མར་
སྒོ་ཕྱུགས་ཇི་ལྟར་བྱུང་ཚུལ་སྐོར་གཅིག་ནི་འབྲེལ་ཡོད་ཀྱི་ལོ་རྒྱུས་ཡིག་ཆ་ཁག་
ནང་དང༌། གཉིས་ནི་ངག་རྒྱུན་དང་མཐོང་ཐོས་བྱུང་རིགས་དཔྱད་བཟོས་
ཆེད་རྩོམ་བརྗོད་དོན་གྱི་གྲུབ་ཆ་གཙོ་བོ་ཞིག་ཀྱང་ཡིན། །
འདོ་བ་རྟ་ཡི་འབྱུང་ཁུངས་དང༌། བདག་ཉར། འཚོ་སྐྱོང་། བཀོལ་
སྤྱོད་བཅས་ལས། ཐོག་མར་རྟའི་འབྱུང་ཁུངས་ནི་འདིར་བཞེད་ཚུལ་མི་འདྲ་
བ་ཁ་ཤས་ཡོད་ཀྱང་རིགས་གཉིས་སུ་འདུ་སྟེ། རིགས་གཅིག་ནི་ཕ་བྱ་རྒོད་དང་
མ་སྤྲེའུ་རིགས་ལས་བཤད། རིགས་གཞན་ཞིག་ནི་ ཕ་བྱ་རིགས་དང་མ་ཉ་་
རིགས་ཡིན་ཚུལ་བཤད། དེ་ཡང་ ཅོག་རོའི་རྟ་བཤད་དང༌། རྟ་ གཞུང་་་་
དངུལ་དཀར་མེ་ལོང་རྟ་རྒྱུད་རིན་ཆེན་ཕྲེང་བ་སོགས་བསྟན་བཅོས་མང་དག་
ཅིག་ནང་བཞེད་ཚུལ་མཐུན་པས་དེ་དག་དཔྱད་ཞིབ་གནང་ན་འགྲིག་པས་ཞིབ་
ཕྲ་ཡིག་རྫོགས་མང་བས་འདིར་མ་བཀོད། མདོར་ན་ཕ་ལས་མཆེད་པའི་བྱ་
རིགས་དང༌། མ་ལས་མཆེད་པའི་ཉ་རིགས་གཉིས་སུ་འདུ་བ་དང་། དེ་ཡང་
བྱ་རིགས་གནམ་ལ་འཕུར་བའི་གནམ་རྟ་གྱི་ལིང་དཀར་པོ་དང་ཉ་རིགས་མཚོ་ལ་
བཞུགས་པའི་མཚོ་རྟ་གཡུ་ གོང་སྔོན་པོ་ཞེས་རིགས་གཉིས་ གྲོགས་པ་དེ་ཡང་་
ཚིགས་སུ་བཅད་པ་རན།
ངོ་མཚར་བང་མགྱོགས་རྩལ་རྐྱེན་རྟ། ། །
སེམས་ཅན་གཞན་ལས་ཁྱད་པར་འཕགས། །
རང་ཅག་རྐང་གཉིས་མཆོག་རྣམས་ཀྱིས། །་
རིམ་བཟུང་འདུལ་སྦྱོང་བཀོལ་སྤྱོད་ཐུབ། །
ཞེས་པ་ལྟར་རོ། གཞན་ཡང་རྟ་ཡི་མིང་དང༌། རྣམ་གྲངས་ཞེས་འཆད་པར་
བྱ་བ་ནི། དེ་ཡངམིང་དུ་བཏགས་པར་མ་བྱས་ན། འཇིག་རྟེན་ཁམས་འདི་
126



རྨོངས་པར་འགྱུར། ཞེས་པ་ལྟར་རྟ་ཞེས་ པ་ནི་མི་རྣམས་ཀྱིས་ཐོག་མར་་་་་
བཏགས་པའི་མིང་ཡིན་པ་དང་དེ་མིན་མངོན་བརྗོད་ལས་ མིང་ སོགས་རྣམ་
གྲངས་ཁ་ ཤས་ཡོད་པ་ལས་དཔེར་ན། མྱུར་འགྲོ་མགྱོགས་འགྲོ་རླུང་ལས་་་
སྐྱེས། ། ཤུགས་ལྡན་བགྲོད་ལྡན་གཤོག་པ་ཅན། །ཅང་ཤེས་ལེགས་འགྲོ་ཏུ་རམ་
ག་སྟེ། །རླུང་གཤོག་ཅན་དང་རྒྱ་མཚོ་སྐྱེས། །ཞེས་མངོན་བརྗོད་ཀྱི་མིང་ཡང་དུ་
མ་ཡོད་པ་རེད། ཡང་རིགས་ལ་བསྡུས་ན་རྣམ་པ་གསུམ་སྟེ། ཅང་ཤེས་གྱི་
ལིང་བྱོལ་སོང་གསུམ་ཞེས་སོ། ན་ཚོད་ལ་བཤད་པ་ཡིན་ན་གསར་དུ་སྐྱེས་པའི་
ལོ་འདིར་རྟ་ལ་རྟེའུ་ཕྲུག་( ཏེའུ་)ཞེས་པ་དང་། ལོ་གཉིས་པར་བ་ལ་ཞེས་པ།
ལོ་གསུམ་པར་སྒོ་རྒྱག་ ( རྔོག་རྒྱུག་）ཅེས་ཁ་ལོ་སློབ་པའི་དུས་ཡིན། མོ་རྟ་ལ་
ཐུར་མོ་ཞེས། སྤྱིར་རྟ་ལ་ཞག་གསུམ་ནས་ཆུ་འཐུང༌། ཟླ་གསུམ་ནས་རྩྭ་ཟ།
ལོ་གསུམ་ནས་མི་ཁུར་ཞེས་ཟེར། ལོ་བཞི་པར་གཞུ་བོ་ཞེས་དང་ལོ་ལྔ་ནས་
བཟུང་ན་སོ་ཞེས་བརྩི་སྲོལ་ལྟར་ན་གཅིག་ནས་ཉི་ཤུ་སུམ་ཅུ་ཞེས་ལོ་རེར་ན་སོ་རེ་
བརྩི་གི་ཡོད་དེ་མི་ཚེ་གཅིག་ལ་རྟ་ཚེ་གཉིས་ཞེས་སྲོལ་ལྟར་རྟ་རབ་ཀྱིས་ལོ་མཐོ་
ཤེས་སུམ་ཅུ་ནས་བཞི་བཅུ་བར་ཐུབ་ཀྱི་ཡོད་པ་རེད། ཡང་སྤུ་མདོག་ལ་བཤད་
ན། དཀར་པོ་གྲོ་བོ་ངང་པ་གསུམ། །སྔོན་པོ་སྔོན་ནག་གྲོ་སྔོན་གསུམ། །རག་པ་
རག་ དཀར་ རག་ནག་གསུམ། ། ནག་པོ་བྲ་བོ་བྲུ་ནག་གསུམ། །རྐྱང་ངུ་རྐྱང་
དཀར་རྐྱང་དམར་རྐྱང་ནག་བཞི། ། ཟག་པོ་ཟག་སྐྱ་ཟག་དམར་ཟག་ནག་་་་
བཞི། །འོལ་བ་སྨྱུ་གུ་མོག་རོ་མཚལ་བུ་རྣམས། ། སྤུ་མདོག་འདྲེས་མ་ཉི་ ཤུ་རྩ་
བརྒྱད་བཤད། །ཐོད་པ་དཀར་ཐིག་ཡོད་པ་ལ་འཛི་ཟེར། །གདོང་པ་དཀར་པོ་
ཐུར་དུ་ རྒྱུག་ཞུར་ཞེས། ། རྐྱང་འཛི་ནག་འཛི་ རག་ཞུར་སྔོ་ཞུར་ཞེས། ། ལག་་
དཀར་རྐང་དཀར་རྟིང་དཀར་ཟེར། །མན་དཀར་ཐོད་དཀར་སྣ་དཀར་ཞེས། །
ཁྲ་ བོ་ཆེ་ཆུང་རྟ་ཁྲ་ཞེས། གཞན་ཡང་ཟག་པ་རྔོག་ནག མཚལ་བུ་རྟིང་
དཀར། གྲོ་ལོ་ཐོད་དཀར། རག་པ་གཞུང་ནག་ཅེས་པ་སོགས་སྤུ་མདོག་མ་
[27



ངེས་པ་མང་ངོ༌། །
རྟ་ལ་བདག་ཉར་བྱེད་པ་ནི། དབྱར་ཟླ་གསུམ་ལ་འདར་འདོན་ཆུ་་
བཤན་བྱེད། ། སྟོན་ཟླ་གསུམ་ལ་རྩྭ་ངན་སྲུང་བ་དགོས། །དགུན་ཟླ་གསུམ་ལ་
ཁེབས་མ་གཡོག་བྱེད་དགོས། ། དཔྱིད་ཟླ་གསུམ་ལ་ཆུ་ངན་སྲུང་འགོག་བྱ། །
ཞེས་པ་ལྟར་ཁ་རྒྱུན་དུ། རྟ་འདོ་བ་བུ་གཅེས་ གསོ་ གསོ་བྱེད་ཟེར་བ་ལྟར།
དུས་རྒྱུན་གཅན་གཟན་རྨུག་དང་ནོར་གྱིས་བརྡུངས། །ནད་འགོག་བཅོས་དང་
ཆབ་ རིགས་ གཟན་ སྔོ་རྩྭ། ། དགྲ་ཇག་ཆོམ་རྐུན་ སྡང་ བས་ མཚན་མེལ་ཚེ། །
བདག་མེད་ལུས་ན་རྟ་རྒོད་འགྱུར་ཉེན་ཡོད། ། ཅེས་པ་ལྟར་རོ། ཡང་རྟ་་་
བཀོལ་སྤྱོད་བྱ་བ་ནི་སྤྱིར་རྟ་བཟང་པོ་ཞིག་ཡོད་ན་མི་ཡིས་ཟླ་བ་གཅིག་ཙམ་རིང་
རྐང་ཐང་མར་གོམ་འགྲོས་སྐྱོད་སར་རྟ་ཡིས་ཉིན་ལམ་ཁ་ཤས་ནང་སླེབས་ཐུབ་
པས་ཁ་རྒྱུན་དུ། མི་ཡི་གཤོག་པ་རྟ་ཡིན། རྟ་ཡི་གཤོག་པ་ཆས་ཡིན། ཞེས་
སྲོལ་ལྟར་ཡིན། དེ་ལྟར་ཐག་རིང་ལམ་དུ་འགྲུལ་བཞུད་སྐབས་ཀྱི་བཞོན་རྟ།
གློ་བུར་དགྲ་ཇག་ཆོམ་རྐུན་རྗེས་འདེད་གཏོང་བྱེད། དགའ་སྤྲོའི་དུས་སྟོན་རྟ་
རྒྱུག་ཞར་འཕེན་ཡོབ་འགྱུར། ལ་རྒྱག་ཆུ་བརྒལ་ཐང་སྐྱོད་སྐྱེལ་བསུ་དོན་སྒྲུབ།
དེ་ལྟར་ངེས་པར་མཁོ་བའི་མིའི་འདོད་བློ་ལྟར་རྟས་ཀྱང་སྒྲུབ་ནུས་པའི་ཕྱུགས་
རིགས་བཟང་པོ་ཞིག་ཀྱང་ཡིན།
ནོར་གྱི་འབྱུང་ཁུངས་ནི། རང་རེ་གངས་ཅན་ལྗོངས་འདིར་ཡོད་པའི་
ནོར་ཞེས་པ་འདི་ནི་འབྲོང་ལས་མཆེད་པ་བཤད་སྲོལ་ཡོད། འབྲོང་ཞེས་པ་
འདི་ཡང་འབྲོང་གཡག་ཀྱང་ཞེས་སྲོལ་ཡོད། དེའི་དབང་གིས་ནོར་ཕོ་ལ་་་
གཡག་གམ་ཁལ་ཡང་ཞེས་སྲོལ་ཡོད་པ་དང་ནོར་མོ་ལ་འབྲི་ཞེས་པས་དེ་མཚུངས་
འབྲོང་ཞེས་པར་མིང་ཟུར་དོད་པ་ཞིག་ཡིན་བཟོ་འདུག དེས་ན་མིའི་འགྲོ་བ་
ཐོག་མར་བྱུང་བའི་རྗེས་སུ་རིམ་བཞིན་མི་དང་རི་དྭགས་གཅན་གཟན་སོགས་
མཉམ་འཚོ་མཉམ་གནས་བྱེད་པའམ་ཡང་ན་ཕན་ཚུན་འགལ་ཟླར་གྱུར་ཏེ་ཐོབ་
128



ཤོར་ཀྱི་ལས་བརྩམས་ཏེ་གཅིག་ཤི་གཅིག་གསོན་ཀྱི་ཡུན་རིང་འཚེ་བའི་དགྲ་་
བཞིན་གྱུར། དེའང་ཁ་རྒྱུན་དུ་དམར་ཡག་སྟག་གི་མཆེ་བ་དང་། བེ་སེར་
འབྲོང་གི་རྭ་བར་ཞེས་མིང་ལྷན་དུ་འབོད་སྲོལ་ལྟར་ན་འབྲོང་གཡག་ཞེས་པ་ནི་
དམར་ཡག་སྟག་ལས་ཉེན་ཁ་ཡང་ཆེ་ཚུལ་སྟེ། སྟག་ནི་མཆེ་སྡེར་གཉིས་ཀྱིས་
འཚེ་བ་ཡིན་པ། དེ་ལས་འབྲོང་ནི་ཁྱུ་ཚོ་འདུས་ནས་རྭ་ཡིས་རྡུང་བ་དང་སུག་
བཞིའི་བརྫི་འཁྲབ་བྱེད་པ། ལྕེ་ཚེར་གྱིས་ལྡག་ནས་མིའི་སྲོག་ལ་འཚེ་བ་སོགས་
གནོད་ཚབས་ཆེ་ཚུལ་ཁ་རྒྱུན་ཡོད་པ་དང༌། ཡང་ཕྱོགས་གཞན་ཞིག་ནས་མི་
རྣམས་ཀྱིས་འབྲོང་གཡག་རྗེས་འདེད་དང་གསོན་བཟུང་བྱས་ཏེ་འདུལ་སྦྱོང་
བྱས་པ་བརྒྱུད་རིམ་གྱིས་རིགས་བརྒྱུད་སྤེལ་ཏེ་མི་རྣམས་འདྲིས་སུ་བཅུག་ནས་སྒོ་
ཕྱུགས་ཞི་དུལ་ཅན་བོད་ཀྱི་ནོར་ཞེས་ པའི་སྒོ་ཕྱུགས་བྱུང་ བའི་ དུས་བརྩམས།
དེང་སང་ཏུན་ཧོང་གཏེར་ཡིག་ལས་བློན་ཆེན་སྟོང་བཙན་གྱིས་གཡག་ཏུ་གནག་
ལིང་བཏབ་ཅེས་གསལ་བ་ལས་དེ་ལྟར་གཞིགས་ན་ལོ་ཆིག་སྟོང་སུམ་བརྒྱའི་གོང་
དུ་གནག་འབོར་ཆེན་སྒོ་ཕྱུགས་སུ་ཁབ་ཡོད་པ་ཤེས། གཞན་ཡང་དྲན་པ་ནམ་
མཁས་བྱང་ནས་གཡག་རྒོད་བཀུན་ཅེས་པ་དང་། ཡང་ཅོག་རོ་འབྲོང་ཤོར་
གྱིས་འབྲོང་ཐུར་དུ་རྒྱུག་པ་གྱེན་དུ་འཐེན་ཐུབ་པ་སོགས་བོད་ཀྱི་རྩལ་པོ་ཆེ་བ་
བདུན་གྱི་ཡ་གྱལ་མདོར་ན་སྐབས་དེའི་དུས་གོང་བཙན་པོ་དང་བློན་པོ་ནས་འོག་
འབངས་མི་སྡེ་ཡན་གྱི་ཕོ་རྒོད་ཚང་མ་འབྲོང་གཡག་གསོན་བཟུང་གི་བྱ་བར་
ཞུགས་པར་ཤེས། དེས་ན་འཛམ་གླིང་ཐོག་འབྲོང་ཡོད་ས་ཆ་ཤས་ སར་མ་་
གཏོགས་ནོར་ཞེས་པ་འདི་ཡང་མེད། ནོར་གྱི་འབྱུང་ཁུངས་འབྲོང་གཡག་
ཡིན་པ་མཚོན་ཡོད། དེའང་ཚིགས་སུ་བཅད་པ་ནི།
འབྲོང་གཡག་རིགས་མཆོག་འབྲི་དང་གཡག །
ལྷོ་བྱང་འབྲེལ་ནས་སྐྱེལ་འདྲེན་ཐུབ། །
རྒྱུད་དུལ་ལོངས་སྤྱོད་རེ་སྐོང་ནོར། །
129



ཕ་ནོར་ཁྱིམ་རྒྱུད་ནོར་བུ་ཡིན། །
ཞེས་པ་ལྟར་རོ། གཞན་ཡང་མིང་གི་རྣམ་གྲངས་ནི། ཕོ་ལ་གཡག་དང་ཁལ་
མ་དང་། ། མོ་ལ་འབྲི་དང་ཞོ་འབྲི་ཞེས། །ཕ་ཕྱུགས་སྦོ་ག་སྦོ་གཡག་དང༌། ། མ་
ཕྱུགས་ཡར་མ་གྲུས་མ་ཞེས། ། སྣ་ཁུང་ཕིགས་ཏེ་སྣ་ལོ་དང༌། ། སྲོག་འཕྲོག་་་་
འཇིགས་གྲོལ་ཚོ་ཐར་ཞེས། ། གཞན་ཡང་མངོན་བརྗོད་མིང་གི་རྣམ་གྲངས་ལ།
ཙ་མ་ར་ནི་ཕོ་ཕྱུགས་ཞེས། །ཙ་མ་རི་ནི་མོ་ཕྱུགས་ཟེར། ། ཡང་རིགས་བསྡུས་ན།
བྲེ་སོ་འབྲོང་གཡག་གཡག་རྒོད་དང༌། །བྱང་ནོར་ཡུལ་ནོར་འབྲོང་ཚ་ཞེས། །
མཚོ་གླང་རི་གླང་ཆུ་གླང་རིགས། ། ཉང་གཡག་སྨམ་གཡག་རིགས་བཅས་སོ། །
གཞན་ཡང་འབྲི་གཡག་ཕོ་མོའི་ལོ་རྩིས་དབྱེ་བ་གཞིགས་ན། དང་པོ་གསར་དུ་
སྐྱེས་པའི་ལོར་བེའུ་ཞེས་པ་དང་ལོ་གཉིས་པར་ཡ་རུ་དང་མོ་ཡར་ཞེས། ལོ་
གསུམ་པར་རྔ་ཀྲི་( རྔ་རྟིས་)འམ་ཤད་ཕོ་ཤད་མོ་ཡང་ཟེར། ལོ་བཞི་པར་སོ་
གཉིས་ ( ཕོ་ལ་གཡག་གུ་སོ་གཉིས་མོ་ལ་ཐུན་མ་ཕར་རྒྱུག་）ཟེར། ལོ་ལྔ་པར་
སོ་བཞི་དང་ཁར་ཏེག་) སོ་བཞི་མ། ལོ་དྲུག་པར་སོ་དྲུག་དང༌ (འཁར་རྒྱབ་)
སོ་དྲུག་མ། ལོ་བདུན་པར་ཁ་ཚང་དང་ཁ་ཚང་མ་ཡང་ཟེར། དེ་ནས་གྲུས་
གཅིག་ དང་གྲུས་གཉིས་གྲུས་གསུམ་ཞེས་ སོགས་ གྲུས་ གྲངས་བརྩིས་ཤིང་འབྲི་
གཡག་ སྤྱིར་བཏང་ཚེ་ཚད་ལོ་བཅུ་བདུན་ནམ་ བཅོ་ བརྒྱད་ཙམ་ ཡིན་ པ་ དང། །
ཁལ་གཡག་དར་མའི་ལོ་ཚད་ནི་ཁལ་སོ་དྲུག་གཡག་གུའི་གྲས་ལ་མེད། ལོ་བཅུ་
དྲུག་ཕྲུ་གུའི་གྲས་ལ་མེད། ཅེས་ཟེར་སྲོལ་ཡོད་པ་རེད། མོ་སོ་གཉིས་ཐུན་མ་
ཕར་རྒྱུག་ཡིན་པ་རེད། སྤུ་མདོག་ལ་དབྱེ་ན་རིགས་མང་པོ་ཡོད་ཀྱང་འདིར་ཆ་
ཤས་ཤིག་བཤད་ན་ནོར་བྲེ་བོ་ཟེར་གྱི་ཡོད། བེ་བོ་བེ་སེ་བེ་ནག་དང༌། །བེ་
འཛི་བེ་སྒམ་བེ་རོག་བཅས། ། དཀར་པོ་དཀར་ཁྲ་དཔུང་དཀར་དང༌། ། ཟེ་
དཀར་ནིས་དཀར་རྔ་དཀར་སོགས། ། ཁམ་པ་ཁམ་སྨུག་ཁམ་འཛི་དང་། །
ཁམ་སྐྱ་ཁམ་སེ་ལ་སོགས་པ། །རོག་པོ་རོག་འཛི་རོག་ཁྲ་གསུམ། ། རྩ་བའི་སྤུ་
130



མདོག་འདི་དྲུག་ཡིན། །ཀྲེ་བོ་ཀྲེ་ཀྲེ་ཀྲེ་ནག་གསུམ། ། སེ་བོ་སེ་ནག་སེ་དཀར་
གསུམ། །ཁྲ་བོ་ཁམ་ཁྲ་བེ་ཁྲ་གསུམ། ། སྤུ་མདོག་འདྲེས་མ་གསུམ་ལ་དབྱེ། །
གོང་དུ་གསལ་བའི་རྩ་བའི་སྤུ་མདོག་དྲུག་ནི་བྲེ་བོ་དཀར་པོ། ཁམ་པ། རོག་
པོ། སྔོན་པོ། རག་པ་བཅས་དྲུག་ལ་འབྱེད། དེ་རྗེས་འདྲེས་མ་གྱུར་པ་
མདོག་གསུམ་ཞེས་པ་ནི་ཀྲེ་བོ། སེ་བོ། ཁྲ་བོ་གསུམ་ལ་ཟེར། དེ་མིན་ད་
དུང་ ཐོད་པར་གྲྭ་ཡོད་པར་གྲྭ་བ་ཞེས། དཔྲལ་པར་འཛི་ཡོད་པར་འཛི་བོ།
གདོང་པར་ཞུར་ཡོད་པར་ཞུ་བོ། སྣ་དཀར་པོ་ལ་ཏིས་སྣ། མིག་སྣ་དམར་པོ་
ལ་དམར་ལ་བཅས་ཟེར་བ་དང་། དེ་མིན་ད་དུང་ཞིབ་ཕྲ་དཔྱད་ན་སྤུ་མདོག་
མི་འདྲ་བ་མང་པོ་ཡོད་པར་མངོན། གཞན་ཡང་ནོར་གྱི་ཁྱད་ཆོས་དང་བདག་
ཉར་ཕན་ནུས་སྐོར་ཅུང་ཙམ་གླེང་ན། ནོར་ཀྱི་ཁྱད་ཆོས་ནི་འབྲི་གཡག་ལུས་ཀྱི་
མཚན་ཉིད་ལ་བལྟས་ན། ལུས་སྟོབས་རྒྱས་ལ་སུག་བཞི་རག་པ། ། དཔྲལ་
ཞེང་ཆེ་ལ་རྭ་རྩེ་རྣོ་བ། ། མིག་གཉིས་ཆེ་ལ་འབུར་དུ་ཐོན་པ། །གདོང་ཐག་
ཐུང་ལ་སྣ་ཁུང་གསང་བ། ། སྐེ་འཁོར་སྦོམ་ལ་ཟེ་ར་མཐོ་བ། ། སྤུ་རྩིད་བཟང་
ལ་རྔ་མ་མཐུག་པ། །སྐད་སྒྲ་ཧར་ཧུར་ཉམས་དང་ལྡན་པ། དེ་ལྟ་བུར་མཐོང་
རྒྱུན་མེད་མཁན་ཞིག་ཡིན་ན་ནོར་གྱི་མདུན་དུ་བཅར་མི་ཕོད་པར་ཞེད་སྣང་སྐྱེ་
དགོས་པ་ཞིག་ཏུ་མངོན་ནའང་། ཞི་ཞིང་དུལ་ལ་རང་བཞིན་འཇམ་པ། །
གཟུགས་བཟོ་དོད་ལ་བཟོད་སེམས་ཆེ་བ། ། ཤེད་ཤུགས་ཆེ་ལ་བཅུན་འདོམས་
སླ་བ། ། སྤུ་རྩིད་བཟང་ལ་འོ་མ་མང་བ། ། སོགས་ཡིད་བཞིན་འདོད་རྒུ་ཚང་
བའི་ནོར་བུ་ཞིག་ཀྱང་ཡིན།
བདག་ཉར་བྱེད་ཚུལ་ནི་སྤྱིར་བཏང་དབྱར་དགུན་སྟོན་དཔྱིད་ཀྱི་དུས་
མཚམས་སུ་ཕྱུགས་རིགས་འཚོ་སྐྱོང་བྱེད་དགོས་ལ་ལྷག་པར་དུ་འབྲི་གཡག་ལ་སོ་
སོའི་ དུས་ བཞིའི་ འཚམས་སྦྱོར་ལ་ བསྟུན་ནས་ ཕྱུགས་འཚོ་ གེགས་ སྐྱོབ་དང་།
རྩྭ་ཟ་བེད་སྤྱོད། ལྷས་རྭ་ཆས་ཁེབས། བེའུ་ཁང་ཁང་ངུ་གངས་འགོག་་་་
131



ཕྱུགས་སྲུང་། ནད་མུག་སྔོན་འགོག དགུན་དཔྱིད་བདེ་བརྒལ། སྔ་་་
ལངས་ཕྱི་ཉལ། བདག་ཉར་གསོ་ཚགས་བཅས་ཀྱི་ལས་ཀ་འབད་བརྩོན་ལྷོད་
མེད་བྱེད་དགོས་ཀྱི་ཡོད་པ་རེད། ཕན་ནུས་སྐོར་ནི་སྤྱིར་རང་ཅག་ཁ་བ་ཅན་
གྱི་མི་ཚང་མར་དགོས་མཁོ་ཆེ་ཞིང་མེད་དུ་མི་རུང་བའི་ཤ་མར་གཉིས་ཀྱི་འབྱུང་
ཁུངས་ཡིན་པ་དང་། ཁལ་གཡག་ཞིག་ལ་མཚོན་ན་འགྲིམ་འགྲུལ་སྐྱེལ་འདྲེན་
ཐད་ལམ་འཕྲང་ཆུ་གསུམ་མང་པོ་ལས་བརྒལ་ཏེ་བྱང་འབྲོག་ཁུལ་ནས་ཚྭ་དང་
བུལ་ཏོག་བལ་མར་ཤ་སོགས་ལྷོ་ལ་དབོར་འདྲེན་བྱེད་པ་དང་སླར་ཡང་ཞིང་ཁུལ་
ནས་ གྲོ་ནས་སྲན་ གསུམ་ རས་ཕྲུག་ཟོང་ཆས་སོགས་དབོར་ཏེ་བྱང་དུ་འདྲེན།
ད་དུང་ས་གནས་ཀྱི་དཔོན་དམག་ཚོའི་ཁྲལ་རིགས་བཙན་དོས་ཡ་མེད་དེ་རྣམས་
ས་ཚུགས་དང་རྟ་ཟམ་བརྒྱུད་དེ་འུ་ལག་རྒྱུག་པ་དང༌། ད་དུང་དཔྱིད་ཀ་ཞིང་
ཁ་རྨོ་འདེབས་བྱེད་སྐབས་དབང་མེད་ཀྱི་རྡུལ་ཆུ་ཁྲོམ་ཁྲོམ་ཁ་ཆུ་འཛར་འཛར།
མགོ་ལུས་གཉིས་ཀྱིས་སྟོབས་ཤུགས་ཡོངས་རྫོགས་བཏོན་ཏེ་མིས་ཉེས་རྡུང་དང་
གཤེ་གཤེ་ག་ཚོད་བཏང་ཡང་བཟོད་ནས་དབུགས་ཧལ་ཧལ་གྱིས་སྐྱོ་བའི་ངང་
ཚུལ། ས་ནག་རྒྱུན་བུ་དྲས་པའི་རང་ཉིད་ཀྱི་སྲོག་ལུས་ཧྲིལ་པོ་མིའི་རིགས་ལ་
ལྷག་བསམ་ཟོལ་མེད་སྒྲུབ་མཁན་ཞིག་རེད། ནོར་འབྲི་ཞེས་པ་ནི་གཞན་ལས་
ཁྱད་དུ་འཕགས་པའི་སྤྱོད་སྒོ་ལྡན་པ་འབྲིའི་འོ་མ་དང་། ཞོ། མར། ཕྱུར་
བ་སོགས་འཚོ་བའི་ཐོག་གི་མཆོག་ཏུ་གྱུར་པ་ཞིག་ཀྱང་རེད། གཞན་ཡང་ད་
དུང་མཛོ་ཁྱུང་དཀར་ཡག་ལ་གླང་ངུའི་བུ། དྲེལ་སྨུག་ཆུང་ཡག་ལ་ཀུ་རུའི་བུ།
ཞེས་པ་སྒོ་ཕྱུགས་ཀྱི་རིགས་ལ་གླིང་དང་འབྲི་གཉིས་རིགས་རྒྱུད་ཁྱུང་དཀར་མཛོ་
དང་མཛོ་མོ་ཞེས་པ་དང༌། བོང་བུ་དང་རྟ་གཉིས་རིགས་རྒྱུད་དྲེལ་ཞེས་པའི་
ཕྱུགས་རིགས་འདི་གཉིས་ཡང་། མཛོ་ཁྱུང་དཀར་རིགས་ལ་བཞོས་ན་འོ་མ་
མང་། དྲེལ་སྨུག་ཆུང་རིགས་ལ་བཀལ་ན་ཁུར་ཤུགས་ཆེ། དེ་ལྟ་བུའི་སེམས་
ཅན་དེ་དག་ཁ་ལོ་བདེ་བ་བཅས་ཡོད་སྟབས། ཁྱུང་དཀར་མཛོ་དང་སྨུག་ཆུང་
132



དྲེལ་ཞེས་དགེ་མཚན་གྱི་ཁྱད་ཆོས་དུ་མ་ལྡན་ཡོད་པ་རེད།
ལུག་གི་འབྱུང་ཁུངས་ནི་སྤྱིར་སྒོ་ཕྱུགས་ཀྱི་རིགས་ནི་རི་དྭགས་གཡུང་ལ་
ཕབ་པའི་རིགས་ཕལ་ཆེ་བ་རང་རང་རིགས་མཐུན་རྣམས་འཚོ་བ་ཤས་ཆེ་བ་ཕ་
རིགས་མ་རྒྱུད་གང་ལ་རྟོགས་པ་དཔྱད་གཞིར་གསལ་པོ་མེད་པ་དང༌། རང་
བློས་དེ་བས་དཔོག་ཚོད་ཀྱིས་མ་རྙེད་ཀྱང་དེང་སྐབས་ཀུན་གྱིས་མཐོང་ཡུལ་རི་
དྭགས་ཀྱི་རིགས་ལས་གཉན་（སྙན་)དང་སྣ་བ་དགོ་བ་ ( རྒོ་བ་) སོགས་ སྒོ་
ཕྱུགས་ལུག་དང་ར་བཅས་དུད་འགྲོའི་རིགས་དང་མཐུན་ཤས་ཆེ་བ་ཡོད་པ་རེད།
དེ་ཡང་ཚིགས་སུ་བཅད་པ་ནི། །
གཤིས་རྒྱུད་འཇམ་ལ་གཡང་དཀར་ལུག །
ཉེར་མཁོའི་གོས་བཟང་ཁ་ཡི་ཟས། །
མི་ལ་ཕངས་མེད་འདོད་རྒུ་བཅས། །
དངོས་ཟོག་གང་ལས་དོ་ཟླ་བྲལ། ། །
ཞེས་སོ། མིང་གི་རྣམ་གྲངས་ནི་ལུག་ཅེས་པ་ནི་ཐོག་མར་འདོད་རྒྱལ་དུ་་་
བཏགས་པའི་མིང་ཡིན་པ་ངོས་བཟུང་། མངོན་བརྗོད་ཀྱི་མིང་ཡང་དུ་མ་ཡོད་
པ་དེ་ཡང་། གཡང་དཀར་གཡང་མོ་བལ་ལྡན་དང༌། །ལྟོ་འཕྱང་ཤེལ་སྒོ་ལུག་
གི་མིང་། །ལོ་སྐོར་བཅུ་གཉིས་ཡ་གྱལ་ལུག །ཉི་ཁྱིམ་བཅུ་གཉིས་ནང་འཁོད་
ལུག ། ཅེས་པ་ནི་ཡང་རིགས་སུ་དབྱེ་ན་བྱང་ལུག་ཡུལ་ལུག་ལྟོ་ལུག་རིགས།
སོག་ལུག་མཚོ་ལུག་རིགས་བཅས་སོ། དེ་ལྟར་གཟུགས་ཀྱི་དབྱེ་བ་དང༌། སྤུ་
སྣང་འཇམ་རྩུབ། སྟོབས་ཚད་ཆེ་ཆུང་སོགས་དབྱེ་བ་ཕྲན་ཙམ་ཡོད་པ་ངེས།
དེ་མིན་གཡང་དཀར་ལུག་གི་ཕོ་མོ་ལོ་རྩིས་ལ་དབྱེ་བ་ནི། ཐོག་མར་གསར་དུ་
སྐྱེས་པའི་ལོ་ལ་ལུ་གུ་ཞེས་པ་དང་། ལོ་གཉིས་པར་ལ་ག་དང་ལ་མོ། ལོ་
གསུམ་པར་ཐོང་པ་དང་ཚེར་མོ། ལོ་བཞི་པར་སྙིག་པ་དང་སྙིག་མོ། ལོ་ལྔ་
པར་ཀྲུག་པ་དང་ཀྲུག་མོ། ལོ་དྲུག་པར་ཆིབ་དང་པོ་དང་། ཆིབ་གཉིས་པ།
133



ཆིབ་གསུམ་པ། ཆིབ་བཞི་པ་ལྔ་པ་ཞེས་ཆིབ་ཀྱི་གྲངས་འདྲེན་ཞིང་ཁ་རྒྱུན་ལ་
ནོར་ཚེ་གཅིག་ལ་ལུག་ཚེ་གཉིས་ཞེས་བཤད་སྲོལ་ཡོད་ཀྱང་ལུག་ཁལ་ཆེ་བ་ནི་
ཆིབ་དྲུག་པ་དང་བདུན་པ་སྟེ་ལོ་གྲངས་བཅུ་གཅིག་གམ་བཅུ་གཉིས་ཙམ་རེ་ཐུབ་
ཀྱི་ཡོད་པ་རེད། ཡང་སྤྱིར་ཕོ་ལུག་ལ་ཤ་བཟན་ཞེས་པ་དང་མོ་ལུག་ལ་མ་མོ་
ཞེས། ཕ་ ཕྱུགས་ ལ་ ཐུག་ པོ་ལུག་ ཐུག་ རིགས་ བཟང༌ ཐུག་ རེ་ སོགས་ ཟེར།
ཡང་སྤུ་མདོག་རིགས་སུ་དབྱེ་ན། མ་གཞི་ལུག་ལ་སྤུ་མདོག་དཀར་པོ་ལ་གདོང་
པ་དཀར་རྐྱང་ཡོད་པ་ལ་གྲྭ་བ་ཟེར་སྲོལ་ཡོད། དེ་མཚུངས་གྲྭ་བ་གྲྭ་ཁྲ་གྲྭ་
གདོང་གསུམ། ། ནག་པོ་ནག་ཁྲ་ནག་མགོ་གསུམ། ། གྲོ་བོ་གྲོ་ཁྲ་གྲོ་གདོང་
གསུམ། །ཁྲ་བོ་ཁྲ་སྒམ་ཁྲ་གདོང་གསུམ། །སྔོ་རྫི་གྲྭ་རྫི་རྫི་སེར་གསུམ། །རྩ་
བོ་རྩ་ཁྲ་རྩ་གདོང་གསུམ། ། ཀྲེ་བོ་ཀྲེ་ཁྲ་ཀྲེ་གདོང་གསུམ། ། སྨུག་པོ་སྨུག་ཁྲ་
སྨུག་མགོ་ གསུམ། །རྩ་བའི་སྤུ་མདོག་ དབྱེ་བ་ནི། དཀར་པོ། གྲྭ་བ།
ནག་པོ། གྲོ་བོ། ཁྲ་བོ། རྩ་བོ། ཀྲེ་བོ། སྨུག་པོ་བཅས་ཡོད་པ་རེད།
རྭ་སྟབས་གཞིར་བཟུང་ནས་མིང་ཡང་འདོགས་སྲོལ་ཡོད་པ་དཔེར་ན། ལུག་
ཁྲ་ བོ་ ཞིག་ ལ་ མཚོན་ ན་ ཁྲ་ རུ་ ཁྲ་ ཀོང་ ཁྲ་ འགྱེལ་ ཁྲ་ ཙོག་ ཅེས་ པ་ ལྟ་ བུ་ ཡིན།
གཞན་ཡང་གཡང་དཀར་ལུག་གི་ཁྱད་ཆོས་དང་། བདག་ཉར་ཕན་ནུས་སྐོར་
ནི། གཡང་དཀར་ལུག་གི་ཁྱད་ཆོས་ནི་མགོ་བཟོ་ལེགས་ལ་གཟུགས་དཔྱད་
བཟང་། ། སྙོམ་ཆུང་གཤིས་བཟང་རྒྱུད་འཇམ་པ། ། སྐད་གདངས་འབའ་སྒྲ་
དི་རེ་རེ། ། གཡང་གྲོགས་དཔལ་གསུམ་འཛོམས་པའི་ལུག ། ཅེས་པ་ལྟ་བུ་
ཡིན། བདག་ཉར་ཞེས་ པ་སྤྱི་འགྲོ་ལྟར་ཡིན་པས་ཟུར་གསལ་ཞུ་མ་དགོས།
སྤྱིར་ནམ་ཚ་དུས་བཞི་ལ་ཕྱུགས་རིགས་བདག་ཉར་གསོ་ཚགས་བཅས་ཀྱི་ལས་
ཀར་འབད་བརྩོན་ལྷོད་མེད་བྱེད་དགོས་ཡོད་པ་རེད། ཕན་ནུས་ནི་མདོར་
བསྡུས་ཤིག་ཞུས་ན་འདི་ལྟ་སྟེ། སྣུམ་ཞིང་བྲོ་བ་ལྡན་པའི་བཟའ་བའི་ ཤ་་་
དང༌། ། ལུས་ཟུང་དྲོད་བཅུད་གསོ་བའི་བཏུང་བའི་འོ་ཞོ། །བདེ་འཇམ་དྲོ་
134



ཡང་ལྡན་པའི་གྱོན་པའི་པགས་ཚགས། །སྣམ་ཕྲུག་ཐེར་མ་སྤྱི་གཙུགས་རྩ་ཆེའི་
ཐོན་རྫས། །ཞེས་པ་ཕན་ཡོད་ཀྱི་འབྱུང་རྩ་དེ་ལྟར་ལགས་པ་དང་ད་དུང་ཁྱད་
པར་ ཅན་གྱི་གཡང་དཀར་ལུག་ནི་ཕྱུགས་རིགས་གཞན་དང་མི་འདྲ་བའི་སྒོ་་
ཕྱུགས་ཁྱད་དུ་འཕགས་པ་ཞིག་ཀྱང་ཡིན་པ་མངོན་ཡོད།
ལྷག་པར་དུ་ལོ་གསར་ལུག་མགོ། རྟེན་དཀར་མོ་ལག་ གཡས་གཡང་
འགུགས་ཀྱི་ཡོ་བྱད། སོག་སྟེང་གཡས་པས་བལ་སྐུད་ཀྱི་གདོན་ཐུབ། ལུག་
ཤ་ སྟོད་སྡེབ་འགོ་འདྲེན་གྱི་སྐྱེས་འབུལ། བུ་སྤུན་དགའ་ཉེ་མཆེད་གྲོགས་སུ་
ལག་ རྟགས། ལུག་ ཤ་ ཚང་ ར་ བླ་ དཔོན་ ཀྱི་ གསོལ་ རྒྱུར། (གསོལ་ ཀྲུམ་)
དགུན་ལྷགས་ཟིལ་གྱིས་གནོན་པའི་པགས་ཚགས་བཅས་དང༌། གཞན་ཡང་
ཨ་ཐོ་ཛམ་ལྷ་ཞེས་པ་ནི་རྟ་ནོར་གྱི་བདག་པོ་ཛམ་བྷ་ལྷ་ཡི་མཚོན་བྱེད་དུ་བརྩིས།
ཐེ་གེ་ཞེས་པ་ནི་ངོས་དྲུག་ལ་མི་རྣམས་ཀྱིས་རྒྱལ་ཕམ་ཐོབ་ཤོར་འབྱེད་པའི་རྩེད་
ཆས་ཤིག་ཡིན་པ་དང༌། ཡང་ཐེ་གེ་གསར་པའི་རྨོ་འདེབས་པ་དང་ཡང་ཐེ་གེ་
ཐེ་བསྟར་བཟོས་ཏེ་ཀ་བར་དཀྲི་བ་དེའང་གནམ་ལྕགས་ཐོག་གི་འཇིགས་པ་སྲུང་
ཐུབ་ཅེས་བཤད་སྲོལ་འདུག མདོར་ན་གོང་གསལ་དེ་མཚུངས་ལུག་ནི་གཞན་
ལས་ལྷག་པ་དགོས་འདོད་ཀྱི་ནོར་བུ་བཞིན་ཏུ་ཤིན་ཏུ་བརྩི་མཐོང་ཆེ་བ་ཡོད་པ་
རེད། །
ར་ཡི་འབྱུང་ཁུངས་ནི་སྤྱིར་སྒོ་ཕྱུགས་ཀྱི་རིགས་ནི་རི་དྭགས་གཡུང་ལ་ཕབ་
པའི་རིགས་ཡིན་པ་དེ་ཡང་གོང་གསལ་ལུག་དང་མཚུངས་པའི་དགེ་མཚན་དུ་མ་
དང་ལྡན་ཡོད་ལ། ཡང་དམིགས་བསལ་གྱི་ར་ཞེས་པ་འདི་ནི་ར་མང་ཁྱུ་ཚོ་
ཡང་བྱས་ཏེ་ལྷན་དུ་འཚོ་རུང་ལ་ཡང་ཁ་ཤས་རེ་གཉིས་ཡོད་ཀྱང་ལུག་དང་ལྷན་
དུ་འཚོ་སྐྱོང་སྟབས་བདེ་ཡོད་ལ་ར་ལུག་གཉིས་ནི་ཞི་མཐུན་དང་འགྲོགས་བདེ་
གཤིབ་བདེ་ཡིན་པ་དང་། ཡང་ཁ་ཤས་སར་ཁྱིམ་དུད་སོ་སོའི་འཁྲིས་སུ་སྡོད་
པ་ལས་ ཐག་རིང་ངམ་ཁ་ ཐོར་མི་སྐྱོད་པ་ཉེ་བར་སྡོད་པ་ སོགས་ རང་ གཤིས་་
135



འཇམ་ལ་བཀོལ་སྤྱོད་སྟབས་བདེ་སོགས་ཀྱི་ཁྱད་ཆོས་ལྡན་ཡོད་པ་རེད། དེ་
ཡང་ཚིགས་སུ་བཅད་པ་ནི།
འཁྱག་ལྟོགས་གཉིས་བཟོད་ཐུབ་པའི་ར། །
རང་སྣང་མཐོ་ཡང་འགྲན་སེམས་བྲལ། །
མཁོ་རྒུ་ཚང་བའི་ཚེ་ཚེ་ར། །
ར་ཁུལ་མཚན་སྙན་གསེར་དང་མཉམ། །
ཞེས་སོ། མིང་གི་རྣམ་གྲངས་ནི་ར་ཞེས་པ་སྤྱི་མིང་ཡིན་ཞིང༌། གཞན་ཡང་
མངོན་བརྗོད་ཀྱི་མིང་གི་རྣམ་གྲངས་དུ་མ་ཡོད་པ་དེའང༌། ཚེ་ཚེ་རའམ་མན་
ཚར་ཅན། ། ཨོག་ཚར་ཨོག་ཞོར་ལག་ཞལ་དང༌། ། ལུ་འཕྱང་དྲི་འཛིན་སྐྱེས་
སྒྲ་ཅན། ། དེ་རྣམས་མངོན་བརྗོད་ཨོག་ཚོམ་མིང་། ། ཞེས་པ་ཡིན། ཡང་
རིགས་དབྱེ་བ་ནི། རྒྱ་ར་ཞེས་དང་སོག་ལུག་ཟེར། སྟོད་ཀྱི་ར་དང་སྨད་ཀྱི་
ལུག རིགས་རྒྱུད་བཟང་བར་བརྩི་སྲོལ་ཡོད། གཞན་ཡང་རིགས་འབྲེལ་རྒྱ་
གོ་ར་ཞེས་དང་དེ་མིན་གྱི་མདོ་ཡུལ་སྟོད་སྨད་དང་དབུས་གཙང་ལྷོ་བྱང་གང་གི་
ར་རིགས་མཐུན་ཤོས་ཡིན་པ་དང་དབྱེ་བ་ཆེར་མ་མཆིས། དེ་མིན་ར་ཡི་ཕོ་མོ་
ལོ་རྩིས་དབྱེ་བ་ནི་ལུག་དང་གཅིག་པར་བརྩི་སྲོལ་ཡོད་པ་རེད། ལོ་དང་པོ་
རེའུ་དང༌། ལོ་གཉིས་པར་རེའུ་ལག ལོ་གསུམ་པར་ར་ཐོང་ངམ་ར་ཚེར།
ལོ་བཞི་པར་ར་སྙིད། ལོ་ལྔ་པར་ར་ཀྲུག དེ་ནས་ར་ལ་ཆིབ་གཅིག་ཆིབ་
གཉིས་ཆིབ་གསུམ་ཞེས་ བརྩི་བ་ལུག་དང་མཚུངས། ལོ་གྲངས་ བཅུ་ གཅིག་
གམ་བཅུ་གཉིས་ཙམ་ཐུབ་ཀྱི་ཡོད། ཕོ་རིགས་ལ་ ར་ཕོ་དང༌། མོ་ལ་ར་མ་
ཞེས་ ཕ་ ཕྱུགས་ལ་ར་ཐུག་དང་ཅོ་ལོ་ཡང་ཟེར་སྲོལ་ཡོད་པ་རེད། ཡང་ སྤུ་་
མདོག་ལ་དབྱེ་ན། དཀར་པོ་རོག་པོ་སྔོན་པོ་དང༌། ། ཁམ་པ་རྒྱ་བོ་གྲྭ་བ་
ཞེས། །རོག་འཛི་སྔོ་འཛི་ཁམ་འཛི་ཟེར། །བརླ་ཁྲ་མཁལ་ཁྲ་གློ་ཁྲ་ཞེས། །ལག་
དཀར་སུག་དཀར་རྒྱ་ཁྲ་དང༌། ། དཀར་ཁྲ་རོག་ཁྲ་སྔོ་ཁྲ་སོགས། ། སྤུ་མདོག་
136



འདྲེས་མ་ཅུང་མང་བས། །མིང་མདོག་འབོད་སྟངས་སྣ་ཚོགས་ཡོད། །གཞན་
ཡང་ཚེ་ཚེ་ར་ཡི་ཁྱད་ཆོས་ནི་དགེ་མཚན་དུ་མ་དང་ལྡན་ཡོད་པ་དང་ལྷན་དུ་
དམིགས་བསལ་གྱི་རང་གཤིས་ནི་ཁ་རྒྱུན་དུ། ར་རེའུ་གཉིས་དེ་མཐོ་སྣང་ཆེ།
མཐོ་སྣང་ཨེ་གདའ་ར་ལ་ལྟོས། ཞེས་པ་ལྟར་སྣང་བ་མཐོ་སྣང་ཆེ་བ་ཞིག་རེད།
དཔེར་ན་གནམ་གཤིས་དྲོ་སྐྱིད་ལྡན་པའི་སྐབས་སུ་ར་རྣམས་བྲག་རྩེར་འཛེགས་
ཤིང༌། གད་པའི་ཁར་དང་སྤང་འབུར་ན་འབུར་རྡོ་འབུར་ སོགས་ཀྱི་རྩེར་
འགྲིམས་པ་དང༌། ད་དུང་སྦྲ་གུར་དང་གྱང་སྒང་སྡོད་ཁང་རྩེར་གང་དགར་
འཕག་མཆོང་བརྒྱབ་སྟེ་མགོ་རྩེད་རྩེ་བ་དང་། རྐང་འཁྲུབ་རྡུང་བ་སོགས་བྱེད་
པ། ཡང་གངས་ལྷགས་སེར་རླུང་དྲག་ཆར་སོགས་ཀྱིས་དེད་སྐབས་ར་རྣམས་
སྨྲ་སྒྲ་དང་བཅས་ཏེ་བྲག་ཁུང་དང༌། གད་ཁུག སྦྲ་ནང་། ཁྱིམ་སོགས་སུ་
ཡིབས་ནས་འཁྱག་བསྲན་ཆུང་བ་ལྟ་བུའི་མངོན་ཚུལ་ཡོད་ནའང་དོན་དངོས་
ཐོག་ ར་ནི་འཁྱག་ལྟོགས་ བཟོད་ཐུབ་པའི་ཕྱུགས་རིགས་ཉམ་ཆུང་ཚུལ་ལྡན་་་་
འགྲོགས་བདེ་ཞིག་ཡིན། །
བདག་ཉར་ནི་དབྱར་དགུན་སྟོན་དཔྱིད་ནམ་ཚ་དུས་བཞི་འཚམས་པའི་
འགྲོ་ལུགས་ལྟར་ཕྱུགས་རིགས་གཞན་རྣམས་འཚོ་སྐྱོང་བདག་ཉར་བྱེད་ལུགས་
དེ་བཞིན་འབད་བརྩོན་ལྷོད་མེད་བྱེད་དགོས་ཡོད་པ་རེད། ཕན་ནུས་ནི་ར་ཡི་
ཤ་ཚིལ་འོ་ཞོ་སོགས་ནི་བསིལ་ ཤས་ཆེ་བས་མཁྲིས་ནད་རིགས་དང་ཚ་བ་སེལ།།
པགས་པ་ལ་ཡང་ར་རླུད་ར་རྩག་སྤྱོད་ཤས་ཆེ་ལ་ས་ཞིང་ལུག་ལྤགས་ལས་ཀྱང་
བཟང༌། ར་རྩིད་ལའང་མཁོ་དགོས་ཐོན་རྫས་རྒྱུ་ཆ་སྣ་ཚོགས་བཟོ་བྱེད་སྟབས་
བདེའི་བེད་སྤྱོད་མང་། ར་ཡི་ཁུ་ལུ་ རྒྱལ་སྤྱིའི་ཐོག་ལ་མཚན་སྙན་ཡོད་པའི་
བཟོ་ལས་སྤྱོད་སྒོ་རིན་ཐང་ཆེ། །
དེ་ལྟ་བུའི་གོང་མཚུངས་བཞིན་སྒོ་ཕྱུགས་གཡང་བཞིའི་ར་བ་ཞེས་པ་མི་ལ་
དགོས་འདོད་ཐམས་ཅད་ཡིད་བཞིན་དུ་རེ་བ་ཡོངས་སུ་སྐོང་བ་དང་ཐ་ན་འབྲི་
137



གཡག་གི་ལྕི་བ་དང་ར་ལུག་གི་རིལ་མ་ལ་སོགས་མེ་ཤིང་འབུད་རྫས་ཀྱི་གོ་ཆོད་དེ་
ཡང་སྐྱུག་བྲོ་བའི་དྲི་ངན་ཙམ་ཡང་མེད་པ་མ་ཟད། མེ་ཤུགས་ཆེ་ལ་མེ་རྒྱུན་
རིང་བ་འབུད་ཤིང་ཐོག་གི་དཀའ་ངལ་སེལ་ཐུབ་ཀྱི་ཡོད་པ་དང༌། འགྲོ་བ་མི་
ཞེས་པ་ནི་གཟུགས་ཀྱི་ཕུང་པོར་གྲུབ་པའི་སྲོག་ལྡན་ནང་གི་ཆེས་ཁྱད་དུ་འཕགས་
པ་ཞིག་ཡིན་ སྟབས་ གཞན་དང་མི་འདྲ་བའི་བློ་རིག་དང་ ཐབས་ཤེས་སོགས་་
ཕྱོགས་མང་པོའི་ཐད་རང་རང་གི་ཁྱད་ཆོས་དང་འཚམས་པར་ཟས་སྐོམ་རིགས་
ཀྱི་ཕན་ནུས་དབྱེ་བ་དང་དེའི་ཡོན་ཏན་དང་དགེ་མཚན་དུ་མ་ཤེས་ཏེ་ཟས་ཀྱི་
རིགས་ལ་བཙོ་བ་དང༌། བསྲེགས་པ། བཟོ་བ། བསྐོལ་བ། ཞུ་་་་་
སོགས་སྤྱོད་ཐབས་སྣ་མང་ཡོད་པ་དེ་དག་གི་མེ་ཡང་འབུད་རྫས་ལ་བརྟེན་ནས་
བྱུང་བ་ལོས་ཀྱང་ཡིན། ཐ་ན་ཁྱིམ་ནང་ཚ་སོབ་སོབ་ཀྱི་དྲོ་སྐྱིད་ལྡན་པའི་ཚོར་
སྣང་སྐྱེ་ཡང་སྲིད། མདོར་ན་དེ་དག་གི་རང་རང་འཚོ་བའི་དཀའ་ངལ་སེལ་
ཐུབ་པའི་མ་བཅོས་རང་གཤིས་སུ་གོམས་པའི་ཡོན་ཏན་མང་དུ་ཡོད་པ་ཞིག་ཀྱང་
རེད། དེ་མིན་ཞིང་ཁུལ་དུའང་སེམས་ཅན་བ་གླང་ཞེས་པ་དེ་རྣམས་ཡང་ཕལ་
ཆེ་བ་སེམས་ཅན་གཞན་དང་སྤྱི་མཐུན་ཡིན་ཡང་རང་གཤིས་ཞི་དུལ་དང་ཨུ་
ཚུགས་ཆེ་བའི་ཁྱད་ཆོས་ཡོད་པ་དང༌། ཕན་ནུས་ནི་སྤྱིར་ཤ་པགས་འོ་ཞོ་ཕུད་
པའི་ཞིང་ཁར་ལུད་རྫས་ཐོག་ཕན་ནུས་ཆེ་བ་ཡོད། ཕྱོགས་མཚུངས་ད་དུང་ཁ་
ཤས་སར་ཕག་པ་དང་བྱ་དེ་མང་དག་ཡོད་པ་དེ་དག་ཚང་མར་མི་རྣམས་ཀྱི་འཚོ་
བ་ལ་ཞབས་འདེགས་ཞུ་རུ་བཅུག་པ་དང་། དེ་རྣམས་ཀྱི་བདག་ཉར་བྱེད་ཚུལ་
དང་ཕན་ནུས་སོགས་གོང་ལྟར་སྤྱིར་བཏང་མཉམ་འཚོ་དང་མཉམ་གཤིབ་བྱེད་
པའི་མདོར་བསྡུས་ཙམ་གྱིས་འཐུས་པར་བགྱིས་པ་ལགས། དེ་མིན་ད་དུང་
ཕྱུགས་རིགས་ངོ་མཚར་ཅན་གྱི་རྣམ་གྲངས་ཁ་ཤས་ཡོད་པ་སྟེ། དེ་ཡང་རྟ་ལ་
རྭ་ཅོ་ཅན་དང་། ནོར་རྭ་མེ་འབར། ཁལ་གཡག་མགོ་གཉིས། གཡང་
ལུགས་མགོ་གཉིས། འབའ་ལུག་ཁ་མང་། གཡང་རྔ་རིས། གཡང་ལུག་རྭ་
138



བཞི། ར་ཕོ་རྭ་མདུད་ཅན་སོགས་ཡ་མཚན་པ་རེ་གཉིས་མཐོང་རྒྱུ་ཡོད་པ་
དང༌། སྔ་རབས་མི་རྒན་རྣམས་ཀྱིས་བཤད་རྒྱུན་ལ་ཕྱུགས་ཟོག་འཕེལ་བ་དང༌།
གཡང་གི་རྭ་བ་གང་བའི་མཚོན་རྟགས་བརྩི་ཚུལ་ཡོད་པ་ལས་བཟང་ངན་སྤྱད་དེ་
གསུང་རབས་དང་དཔེ་རྒྱུན་ལ་སོགས་མ་མཐོང་ཡང་སེམས་ཅན་དེ་འདྲ་བ་མི་སུ་
འདྲ་ཞིག་གིས་མཐོང་ན་ཡ་མཚན་སྐྱེ་དགོས་པ་ཞིག་ཀྱང་རེད།
གཞན་ཡང་ཁྱི་ཞེས་པ་ནི་ཕྱུགས་རིགས་ཁོངས་སུ་མ་གཏོགས་ཀྱང་ཁྱིམ་
དུད་ཅིག་ལ་མེད་ཐབས་མེད་པ་ཞིག་ཡིན། སྔོན་བྱོན་ཆོས་རྒྱལ་ཁྲི་སྲོང་ལྡེའུ་
བཙན་ གྱིས་ལུགས་ གཉིས་ ཁྲིམས་སྲོལ་ འཛུགས་ སྐབས་ སུ་ སྐུ་ སྲུང་ཁྱི་ གསོས།
ནམ་ཚོད་བྱ་འཛིན། ཞེས་གསལ་བ་ལྟར་ཁྱིས་རྐུན་མ་སྲུང་བ་དང་བྱ་ཡིན་ནམ་
ཚོད་འཛིན་པ་དང་། གཞན་ཡང་གླིང་སྒྲུང་ལས། ཨ་ཁུ་ཁྲོ་ཐུང་གིས་འགོག་
ཟ་སྨ་སྨད་བྲག་རྩེ་དགུ་སྐོར་ཞེས་པའི་ས་ཆ་དེར་རྒྱང་འབུད་གཏོང་ཚེ་སྐལ་ལ་
སྤྲད་པའི་དངོས་ཟོག་རྣམ་གྲངས་གྲས་སུ་འབྲི་རྒན་ནག་ཁྲ་ཁུ་བྱུག རྟ་རྒན་གྲ་
ལ་གྲོ་འཁྱོག མ་རྒན་ཁྱི་ཀྲེ་སྒས་ནག ར་རྒན་རྒྱུ་འཛི་སྔོ་འཛི། ཁྱི་རྒན་
དོམ་བུ་ཐོད་དཀར་ཞེས་སྤྲད་པ་དེའི་ཐོག་ནས་ཨ་ཁུས་འགོག་ཟ་ལ་སྤྲད་པའི་
ཕྱུགས་ཟོག་གཡང་བཞི་ར་བ་དེར་སྲུང་མི་ཁྱི་རྒན་དོམ་བུ་ཐོད་དཀར་ཞེས་པ་དེ་
ལྟར་མཚོན་ཡོད། ཁ་རྒྱུན་དུ་ཉིན་གྱི་མི་དང་མཚན་གྱི་ཁྱི་ཞེས་པར་གོ་ཆོད་
ཡོད་པའི་དཔེ་རུ་དྲངས་ལ་སོ་སོའི་སྒོ་ཁྱི་ལ་གཅེས་སྐྱོང་བྱེད་པ་དང༌། ཁྱིམ་
བདག་གིས་ཉིན་རེར་ཁྱི་ཁྲུད་ཐེངས་ཁ་ཤས་སྟེར་ན་དེ་གས་འགྲིག་ཡོད་པ་རེད།
ཡང་རིགས་ལ་དབྱེ་ན་ཤ་ཁྱི་དང་། འདོགས་ཁྱི། ཧ་བ། ལ་སེ་ཞེས་རིགས་
ཁ་ཤས་ཡོད་པ་རེད། ལོ་ཚད་ནི་ཁྱི་ཚེ་ལོ་དགུ་ཞེས་ཀྱང་ལོ་བཅུ་དྲུག་གམ་བཅུ་
བདུན་ཙམ་ཐུབ་མཁན་ཉུང་ཤས་ཡོད། མིང་གི་རྣམ་གྲངས་ནི། ཁྱི་དང་
ནོར་སྲུང་ནོར་སྐྱོང་རྫི་གསང་བ། ཤ་ན་ཀ་ཞེས་མངོན་བརྗོད་མིང་ཞེས་སོ།
ཕན་ནུས་ནི་ཁྱིམ་དུད་དེ་གའི་སྦྲ་ཁང་གང་ཡིན་ཁྱིམ་སྒོ་སྲུང་བ་མ་ཟད་ཕྱུགས་
139
ir



རིགས་ལའང་གནོད་པའི་གཅན་གཟན་སྲུང་བ་དང༌། རྒྱུ་ནོར་ཡོངས་སུ་རང་
མི་ལས་ལྷག་པ་སྲུང་ཐུབ་ཀྱི་ཡོད་ན་ཁྱི་ལ་དོན་དག་སྒྲུབ་བྱེད་ཀྱི་རྩལ་ནུས་སློབ་
ཤེས་ཡོད་པ་རེད་ལ་བསླབས་ཟིན་པའི་ཕན་ནུས་དེ་དག་ཀྱང་བདག་པོས་དགོས་
གལ་ཡོད་ཚེ་བེད་སྤྱད་ཏེ་ཁྱི་ལ་གོ་བརྡ་སྤྲད་མ་ཐག་རང་གི་དོན་རྣམས་བློ་བབས་
ལྟར་བྱ་བ་སྒྲུབ་རྒྱུར་ཕན་འདོགས་ཆེན་པོ་ཡོད་པ་ཞིག་ཀྱང་ཡིན། དེ་ལྟར་ཁྱི་
བཟང་ལ་ཁྱིམ་བདག་ཚོས་སྒོ་ཟོག་ལྟར་གཅེས་སྤྲས་བྱེད་པ་དང་སྒོ་ཁྱིའི་དགེ་
མཚན་ཡང་དུ་མ་ཡོད་པ་རེད།
དེ་ལྟར་རང་གི་སྒོ་ལ་བརྟེན་པའི་ཕྱུགས་རིགས་འདི་རྣམས་ཀྱིས། མི་ཡི་
དགོས་མཁོ་ཚང་མ། ། ཅི་འདོད་གང་དགོས་ཡིད་རེ། །ཇི་མ་ཇི་བཞིན་སྒྲུབ་པར།།
དེ་དག་ཡིད་དུ་ཨེ་དྲན། ཕྱུགས་རིགས་དེ་རྣམས་འཚོ་གནས། ། རི་མཐོ་ངོས་
གཟར་ཐང་སྡེར། །ནགས་གསེབ་ཆུ་ཀླུང་འགྲམ་དང༌། གྲང་ལྷག་དྲག་ཆར་
ཐོག་སེར། །རྩྭ་ཟ་ཆུ་འཐུང་འཚོ་བར། །དཀའ་སྡུག་ཡིད་དུ་ཨེ་དྲན། །གཅན་
གཟན་གསད་ཡོང་ཇོམས་སྐྲག དཀའ་ངལ་སྣ་ཚོགས་ཁྲོད་དུ། ། ཉམས་ང་
མེད་པར་གནས་ཏེ། །བདག་པོར་དྲིན་ལན་ཐོབ་རེ། ། བསམ་པ་སྤུ་ཙམ་མེད་
པ། །བཟང་སེམས་ཡིད་དུ་ཨེ་དྲན། །ཁ་ལ་བཟའ་རྒྱུའི་ཟས་རིགས། །བྲོ་བཅུད་
སྣུམ་གསུམ་ཚང་བ། །བཏུང་བའི་ཁ་ལ་འོ་ཞོ། ། བཅུད་ལྡན་ལུས་ཟུངས་གསོ་
བ། །ལུས་ལ་གྱོན་པའི་པགས་ཚར། །ཉེར་མཁོའི་དྲོ་འཇམ་ལྡན་པ། །ཕན་ནུས་
དམིགས་བསལ་ལྡན་པ། ། དེ་དྲིན་ཡིད་དུ་ཨེ་དྲན། །དཀར་འོ་ཞོ་བཏུང་བའི་
མ་འབྲི་ར་གསུམ། དམར་ཤ་ཁྲག་ཟོས་པའི་གཡག་ལུག་ར་གསུམ། གཡག་
ཞིང་རྨོད་དབོར་འདྲེན་འདེད་རྡུང་བཀོལ་གསུམ། སྤུ་པགས་པའི་དྲོ་འཇམ་
དོ་ཟླ་བྲལ་བ། །ས་འདི་སྟེང་ལོངས་སྤྱོད་བཟའ་བཏུང་འཛད་མེད། །ནོར་ལག་
ཏུ་ཡོད་པ་སེམས་ནང་ཡོད་དམ། །
དེ་འདྲའི་རྟ་ནོར་ར་ལུག ། གཤིས་བཟང་རྒྱུད་འཇམ་ཞི་དུལ། །འགྲང་
140



is
ir
ir
ལྟོགས་ཅི་གང་བྱུང་རུང་། །ཞེ་འཁོན་སྤུ་ཙམ་མེད་པར། །དེ་འདྲའི་སྤྱོད་བཟང་
བསམས་ན། །བཅོས་མིན་བརྩེ་བའི་སྙིང་རྗེ། མོས་པའི་སྤུ་ལོང་གཡོས་ཏེ། །
དྲིན་ལན་ཇི་ལྟར་འཇལ་ཐུབ། ། སྐར་ལི་གཅིག་ཀྱང་མ་དགོས། ལག་ཏུ་ཟས་
ནོར་ཡོད་ཚད། །དེ་དྲིན་ཡིད་ལ་མི་དྲན། །བསོད་ཟད་མིན་ན་ཅི་ཡིན། །ཞེས་
བྱ་བ་མི་ནོར་ཟས་གསུམ་འཛོམས་པའི་རྗེས་དྲན་མདོར་བསྡུས་ཞུས་ཟིན་ནོ།
ཞིང་ལས་ཐོན་སྐྱེད་བྱེད་སྲོལ་སྐོར། སྤྱིར་འབྲི་རུའི་ཞིང་ཁུལ་ནི་ས་མ་
འབྲོག་གི་ཐོན་སྐྱེད་ཀྱི་ཁྱད་ཆོས་གཞིར་བཟུང་ནས་དུས་ཚིགས་ལྟར་ཞིང་ལས་
ཐོན་སྐྱེད་བྱེད་སྟངས་རོབ་ཙམ་ཞིག་ཞུས་ན།
ས་བབ་ཐོག་ནས་དབྱེ་ན་ས་མ་འབྲོག་གི་ཞིང་ཁུལ་ཞིག་ཡིན། དེ་ཡང་
ཞིང་པའི་ས་ཁུལ་གཞན་དང་བསྡུར་བ་ཡིན་ན་ས་བབ་ཅུང་མཐོ་ལ་དྲོད་ཚད་
ཀྱང་དམའ་བ་ཡོད། ཡང་འབྲོག་པའི་ཁུལ་ལས་ས་བབ་དམའ་ཞིང་དྲོད་ཚད་
ཅུང་ཆེ་བ་ཡོད། ས་ཞིང་ནི་ཕལ་ཆེ་བ་རི་ལྡེབས་ས་ཞིང་མང་བ་དང་ཐང་ཞིང་
ཉུང་བ་ཡོད། དེ་ན་ས་དབྱིབས་ཐད་ཐང་སྡེར་འཁོར་རྒྱ་ཡངས་པོ་མེད་སྟབས་
རི་གདོང་དང༌། ལུང་ཤུར། འཕྲང་ལམ་གུ་དོག་པ་དང༌། ཡང་ནགས་
ཚལ་ཐད་སྔ་མོ་དང་བསྡུར་ན་ནགས་ཚལ་མང་དག་ཅིག་གཏོར་སྐྱོན་སོང་སྟབས་
ཉུང་དུ་ཕྱིན་ཡོད་ནའང་དེང་སྐབས་ཀྱང་ཁ་ཤས་སར་ནགས་ཚལ་གང་འཚམས་
གནས་ཡོད། དེ་མཚུངས་ས་མ་འབྲོག་གི་སྡེ་ཤོག་མང་ཆེ་བར་འཚོ་རྟེན་ནི་མཐོ་
སར་འབྲོག་པ་ཡིན་པས་སྡེ་ཤོག་ཁ་ཤས་སར་འབྲོག་ལས་གཙོ་བོ་ཡིན་པ་དང༌།
འཚོ་རྟེན་འབྲོག་ལས་ཐོན་རྫས་གཙོ་བོ་ཡིན་པ་རེད། ཡང་དམའ་སར་ཞིང་པ་
ཡིན་པས་སྡེ་ཤོག་ཁ་ཤས་སར་ཞིང་ལས་གཙོ་བོ་ཡིན་པ་དང་། འཚོ་རྟེན་ཞིང་
ལས་ཐོན་རྫས་གཙོ་བོ་ཡིན་པ་རེད། དེ་ལྟར་ཞིང་ཁུལ་དུ་ཞིང་ལས་ ཐད་་་་
འདེབས་ཁྱོན་ཆེ་རུ་སོང་བ་དང་དེང་སྐབས་རྨོ་ཞིང་སྤྱིའི་འདེབས་ཁྱོན་དེ་མུའུ་ཁྲི་
གསུམ་ལྷག་ཙམ་ཟིན་གྱི་ཡོད་པ་རེད། ཕྱོགས་མཚུངས་སྤྱིར་བཏང་བྱས་ན་
is
141



ཁྱིམ་དུད་མང་ཆེ་བ་ཞིང་འབྲོག་ཞོར་གསུམ་གཉེར་དགོས་པ་དང་ཁ་ཤས་སར་
ཞིང་ས་དང་འབྲོག་ས་མཉམ་དུ་གནས་ཡོད་པ་རེད། །
ཞིང་ལས་ ཐོན་སྐྱེད་ཀྱི་ཁྱད་ཆོས་ལ་གཞིགས་ན། ཞིང་པའི་ས་ཁུལ་་་
གཞན་གྱི་ས་ཞིང་དང་མི་འདྲ་བ་ཡིན། གང་ལགས་ཤེ་ན། གཅིག་ནི་རང་
བྱུང་གི་དྲོད་གཤེར་དང་སྐྱེ་ཁམས་ཁོར་ཡུག་མི་འདྲ་བ་དང༌། གཉིས་ནི་ས་
བབ་ཀྱི་ཁྱད་ཆོས་དང་འདོད་དོན་ལ་བསྟུན་ན་ཡུལ་བབ་མི་འདྲ་བ་ཡིན། དེར་
བརྟེན་ས་ཁུལ་འདིར་ཕྱེད་འདེབས་ཕྱེད་སྙལ་( འཕྲུ་མ་འཇོག་）བྱེད་པ་དེ་ནི་ས་
བབ་ཀྱི་དོན་དངོས་དང་མཐུན་པ་དང༌། ས་རྒྱུ་ཞན་དུ་མི་འགྲོ་བ། ཡུག་པོ་
མི་སྐྱེ་བ། རྩྭ་ངན་ཉུང་དུ་འགྲོ་བ། འབྲུ་རིགས་ཐོན་འབབ་མཐོ་བ་སོགས་
ཡོང་གི་ཡོད་པ་རེད། ས་ཞིང་ཕྱེད་འདེབས་ཕྱེད་སྙལ་བྱེད་པ་ས་བབ་ཀྱི་དོན་
དངོས་དང་མཐུན་གྱི་ཡོད་ལ་ ཕན་འབྲས་ཀྱང་ཆེན་པོ་ ཐོན་གྱི་ཡོད། ཕྱེད་
འདེབས་ཕྱེད་སྙལ་བྱེད་ སྟངས་ནི་སོན་ཁལ་བརྒྱ་འགྲོ་སར་ སོན་ཁལ་ལྔ་བཅུ་་
འདེབས་ཀྱི་ཡོད་པ་རེད། དེའི་ནང་གྲོ་འདེབས་རྒྱ་ཁྱོན་བཅུ་ཆ་གཅིག་ཟིན་མ་
ཟིན་ཙམ་ལས་འདེབས་ཀྱི་མེད་སྟབས་གཙོ་བོ་འབྲུ་འདེབས་ཀྱི་ཡོད་ པ་རེད།
བརྒྱ་ཆ་བཞིའམ་ལྔ་ཙམ་ཞིག་གི་སར་ཉུང་མ་ལ་ཕུག་འདེབས་སྲོལ་ཡོད་པ་དང་
དེ་འཕྲོས་སྙལ་ནས་འཇོག་གི་ཡོད་པ་རེད། ཡང་ཁང་པའི་ཉེ་འདབས་ཀྱི་ས་
ཞིང་ཕལ་ཆེ་བ་ལོ་ལྟར་འདེབས་ཀྱི་ཡོད་པ་དེར་སོག་ལོག་(འཕྲུ་སློག་)ཅེས་ཟེར།
སྤྱིར་བཏང་ས་བབ་ནི་རིའི་ལྡེབས་ཡིན་པ་དེར་སྐམ་ཤས་ཆེ་བ་དང་ཆུ་འདྲེན་བྱ་
ཐབས་དཀའ་བའི་རྐྱེན་པས་ས་ཞིང་དེ་དག་ལོ་ལྟར་རྨོ་འདེབས་བྱས་པའི་དབང་
དུ་བཏང་ན་ས་ཞག་ཞན་དུ་འགྲོ་བ་དང་ས་བཅུད་མི་འདང་པས་དགོས་པའི་
སྟོན་ཐོག་བཟང་པོ་མི་སྐྱེ་བ་མ་ཟད་མི་དགོས་པའི་ཞིང་ནང་རྩྭ་ངན་ཡུག་པོ་ཚད་
མེད་སྐྱེ་སྲོལ་འདུག དེ་ལྟར་ལོ་ལྟར་ས་ཞིང་སོག་ལོག་རྨོན་འདེབས་བྱས་པ་
ཡིན་ན་ཞིང་ས་ངན་དུ་འགྲོ་ཚུལ་ཁ་རྒྱུན་དུ། ཞིང་ངན་རྨོ་རྒྱ་ཆེ་ན་བདག་པོ་
142



མུག་གིས་ཤི་ཞེས་པ་ལྟར་ཞིང་ལ་ས་བོན་བཏབ་ནས་རྩམ་པ་སློང་དགོས་བྱུང་
མྱོང་ཡོད་པ་རེད། དེ་ལྟར་རང་ཁུལ་གྱི་ས་བབ་ཀྱི་འདོད་དང་མི་མཐུན་པ་
དང་མང་འདེབས་མང་བསྡུ་འབོད་སྐུལ་བྱས་ཡོད་ཀྱང་ཕན་འབྲས་དེ་ཙམ་ཐོན་
མྱོང་མེད། ས་བབ་ཀྱི་ཁྱད་ཆོས་འདོད་དོན་མི་མཐུན་ སྟབས་དམངས་ཀྱི་་
འདོད་བློ་ཡང་མི་ཁེངས། དེ་ཡང་གང་གིས་ཡིད་ལ་གནོད་གྱུར་པས། དེ་ལ་
དེ་འདྲ་གནོད་གྱུར་བ་ཞེས་པ་ལྟ་བུ་ཡིན་ཀྱང་རང་རེ་ཀུན་གྱིས་དེའི་ཕྱོགས་་་
འབད་འབུངས་ཞིབ་འཇུག་ལེགས་སྒྲིག་སྣ་ཚོགས་བྱས་པ་ནི་མ་འོངས་པར་ཐོན་
མཐོའི་ཐོབ་འབྲས་སེམས་པ་ལོས་ཡིན།
ཞིང་ལས་ཐོན་སྐྱེད་ཡོ་ཆས་སྐོར། དེ་ཡང་ས་ཞིང་རྨོ་བྱེད་ཀྱི་ཡོ་ཆས་དང༌
རྨོན་ཁལ་ (གཡག་）ནི་ གཟུགས་སྟོབས་ཡག་ལ་གཉའ་ཤེད་ཆེ་བ་ཞིག་འདམ་
གསེས་བྱེད་དགོས་ཀྱི་ཡོད། ཕྱོགས་མཚུངས་རྨོན་ཁལ་གསར་རྙིང་གཉིས་སྡེབ་
ནས་ཞིང་རྨོའི་སྦྱོང་བརྡར་ཡང་བྱེད་ཀྱི་ཡོད་པ་རེད། དེ་ནི་ཁྱིམ་དུད་སོ་སོར་
ས་ཞིང་མང་ཉུང་ལ་གཞིགས་ཏེ་རྨོན་ཁལ་ཆ་གཅིག་གམ་གཉིས་སམ། གསུམ་
མམ། བཞི་ཙམ་ལས་མང་བ་ཕལ་ཆེ་བ་ནི་འཁོས་འབྱོར་ཞན་ཙམ་ཡིན་པ་དེ་
དག་ལ་རྨོན་ཁལ་མེད་པ་རེད། རྨོན་ཁལ་ཆ་གཅིག་ཡོད་པ་ལ་རྨོན་དོར་ཆ་
གཅིག་ཟེར་གྱི་ཡོད། རྨོན་ཁལ་དེ་རྣམས་གསོ་ཚགས་ཡག་པོ་བྱེད་དགོས་པ་
དང་རྨོན་ཁལ་ནི་ཞིང་ཁ་རྨོ་བྱེད་ལ་ཐུན་མོང་མ་ཡིན་པའི་བེད་སྤྱོད་གཏོང་བྱེད་
གཙོ་བོ་ཞིག་ཀྱང་རེད། གཞན་ཡང་ཞིང་རྨོའི་ཡོ་ཆས་ལ་ཐོང་གཤོལ་དང༌།
གཉའ་ཤིང༌། སྣ་ཐག་བཅས་གྲ་སྒྲིག་བྱེད་དགོས། ཐོང་གཤོལ་ཞེས་པ་ནི་
དེང་དུས་ལྟ་བའི་འཕྲུལ་འདེབས་སམ་འདྲུད་འཐེན་འཁོར་ལོ་ལྕགས་གཤོལ་
འདི་ལྟར་སྔ་མོ་ཡོད་པ་མ་རེད། སྐབས་དེ་དུས་ཞིང་རྨོའི་ཐོང་གཤོལ་ནི་ཤིང་
གཤོལ་ཡིན་པ་རེད། ཤིང་གཤོལ་དེ་ཡང་རྨོ་སོ་ཞེས་པ་ལྕགས་སོ་རྩེ་ནར་ཁྲེ་རྩེ་
གང་ལྷག་ཙམ་ཞིག་དགོས་པ་དང་། དེ་མིན་གཤོལ་མགོ་ཤིང་གི་འགྲམ་ལན་
143



ཅན་ལ་འཆང་ཟུང་ཞེས་ལག་ནས་འཇུ་ས་ཡོད་པ་ཞིག་དང་གཤོལ་མདའ་ཞེས་སྤྱི་
ཁྲེ་དོ་ལྷག་ཙམ་ཞིག་གཤོལ་མགོར་དྲངས་ཏེ་རྨོན་ཁལ་གྱིས་འཐེན་བྱེད་ཡིན་པ་
རེད། དེ་ཡང་དཔྱིད་འདེབས་སྐབས་དང་དབྱར་སློག་སྐབས་ཀྱི་ཐོང་གཤོལ་
ལ་ཅུང་མི་འདྲ་བ་ཡོད། དབྱར་སློག་སྐབས་ཀྱི་ཐོང་གཤོལ་ཆེ་བ་དང་དཔྱིད་
རྨོད་འབྲུ་འདེབས་ཞིང་ཆོས་ཕྲན་ཙམ་ཆུང་བ་དང་བདེ་ཡང་འཛོམས་པ་ཞིག་
དགོས་ཡོད། གཞན་ཡང་གཉའ་ཤིང་ཞེས་པ་ནི་རྨོན་ཁལ་གཉིས་ཀྱི་གཉའ་
ལྟག་ལ་བཞག་ནས་རྭ་ཅོ་དང་ལྷན་དུ་བྲེང་རྒྱུན་གྱིས་བསྡམས་ཏེ་གཡག་གཉིས་ཀྱི་
རྭ་བར་དཀྱིལ་དུ་ཐོང་གཤོལ་བཏགས་ནས་ཞིང་ཁ་རྨོ་འདེབས་བྱེད་ཀྱི་ཡོད་པ་
རེད། སྣ་ཐག་ཞེས་པ་ནི་རྨོན་ཁལ་གཉིས་དེ་སྣ་གཉིས་ཕུག་ཏེ། སྣ་གཅུ་ཞེས་
པ་ཤིང་རྒྱུག་ཧྲིལ་ཧྲིལ་ཨ་ལོང་བཀུག་ནས་སྣ་ལ་རྒྱུས་པ་དེར་སྣ་ ཐག་ཞེས་པ་
དེའང་སྣ་ལས་དྲངས་ཏེ་ཁལ་གྱི་མགོ་བོར་བཅིངས་པ་དང་ས་ཞིང་རྨོ་སྐབས་སུ་
རྨོན་དོར་རེར་རྨོན་ སྣ་ཁྲིད་མཁན་མི་གཅིག་དང་རྨོས་རྒྱག་མཁན་མི་གཅིག་་
བཅས་དགོས་ཀྱི་ཡོད་པ་རེད། འོན་ཀྱང་ཁ་ཤས་སར་རྨོན་སྣ་འཁྲིད་མི་དགོས་
མཁན་རྒྱ་རྨོས་ཞེས་རྨོ་མཁན་ཡང་ཡོད། །
ཞིང་ལུད་གསོག་བཟོ་ཕན་ནུས་སྐོར། ཞིང་ལུད་སྤུས་ཚད་ཡག་པོ་ལོན་
དགོས་པ། རྒན་རབས་རྣམས་ཀྱི་བཤད་སྲོལ་ལ་ལུད་ནི་གྲངས་ཚད་མ་ཡིན་
སྤུས་ཚད་ཡིན་ཟེར་སྲོལ་ཡོད་པ་ལྟར། ས་བབས་དང་བསྟུན་ནས་ལུད་ནུས་མི་
འདྲ་བ་ཤོད་སྲོལ་ཡོད་པས་དེ་ལྟར་ལུད་རྒྱག་དགོས་པ་དང་དེ་མཚུངས་ཞིང་ལུད་
ལ་སྤུས་ཚད་ཡོད་དགོས། དེ་ཡང་ལོ་སྔོན་མའི་དགུན་ལུད་དང་ལོ་རྗེས་མའི་
དབྱར་ལུད་དང་བསྲེས་ནས་བསྙལ་ཏེ་རུལ་ལུད་མདོག་ནག་སྐྱུར་ལོང་བཟོས་
ནས་དྲོད་ཚད་མཐོ་བའི་ལུད་དེ་ལྟར་ཞིང་ཁར་རྒྱག་རྒྱུར་ཕན་ནུས་ཡག་ཤོས་ཡིན་
པས་དེའི་འབྲས་བུར་ལྗང་པ་མཐུག་ལ་ལྗང་ནག་མདོག་ལྡན་ཐོན་འབབ་མཐོ་བ་
བཅས་ཡོང་གི་ཡོད། ཡང་རྟ་དང་ནོར་ལུད་སྐམ་པོ་མ་རུལ་པ་ཞིང་ལུད་བརྒྱབ་
144



པ་ཡིན་ན་རྩྭ་ངན་མང་བ་དང༌། ལྗང་མདོག་སེར་ཞིང་རྩ་བ་སྲབ་ལ་ཐོན་
འབབ་དམའ་བ་ཡོད། དེ་མིན་འབྲོག་ལུད་དང་རྟ་ལུད་སྐམ་པོ་མཉམ་དུ་་
དབྱར་ཐོག་ལུད་དེ་བ་མཛོའི་ཕྱུགས་ཁང་ནང་བཏིང་སྟེ་བསྙལ་ལུད་ཡིན་པས་
ལུད་ནུས་ཡག་ཤོས་ཡིན། སྤྱིར་དབྱར་ལུད་ལ་ནུས་པ་ཆེ་བ་དང་དགུན་ལུད་ལ་
ནུས་པ་ཞན་པ་ཡོད། དེ་མཚུངས་ཞིང་ལུད་རྒྱག་རྒྱུར་ཞིང་ཁའི་ས་རྒྱུའི་གནས་
ཚུལ་མི་འདྲ་བ་ལ་གཞིགས་ཏེ་ལུད་ནུས་ཀྱང་དེ་ལ་འཚམས་པ་བྱེད་སྲོལ་མཆིས།
དཔེར་ན། ས་ནག་ཆེ་བའི་རི་ཞིང་ལ་ལུག་ལུད་ལ་དྲོ་ཚད་མཐོ་བ་དེ་རི་ཞིང་ལ་
སྐྱེལ་གྱི་ཡོད་པ་དེ་ནི་སྟོན་ཐོག་མགོ་སྔ་ཙམ་སྨིན་པའི་ཕན་ནུས་ལྡན་ཡོད་པ་རེད།
གལ་ཏེ་ལུག་ལུད་གསེག་མ་དང་གྲམ་ཞིང་བཅས་ལ་བསྐྱལ་བ་ཡིན་ན་ལུད་ཀྱིས་
འཚིག་སྐྱོན་བཏང་སྟེ་སྡོང་རྐང་ཐུང་ལ་སྙེ་མ་ཆུང་བ་བཅས་ཡོང་གི་ཡོད། སྒོ་
རྭ་ཕྱི་ནང་གི་ལུད་དང་བ་གླང་གི་ལུད་རྟ་ལུད་བཅས་བསྲེས་པའི་ལུད་དེ་དག་
གསེག་མ་མང་སར་དང་གྲམ་ཞིང་བཅས་རི་མ་ཐང་ལ་བསྐྱལ་བ་ཡིན་ན་ཞིང་
ཁར་ལུད་ཀྱིས་མི་འཚིག་པའི་ཕན་ནུས་ཡོད་པ་རེད། གསང་སྤྱོད་ནང་བླུགས་
པའི་གོ་ཐལ་ལུད་དེའང་ཁང་འགྲམ་སོག་སློག་བཏབ་སར་སྐྱེལ་གྱི་ཡོད། ལུད་
རྒྱག་སྟངས་ཐད་ལ་སྤྱིར་བཏང་ས་རྒྱུ་ལེགས་པའི་ས་ཆ་ལ་ཞིང་ལུད་རྒྱག་རྒྱུ་མང་
དྲགས་ན་སྙེ་རྫོབ་ཐུག་པོ་སྐྱེས་ཏེ་ཉལ་སྐྱོན་ཐེབས་ཀྱི་ཡོད། དེ་བཞིན་ས་རྒྱུ་
ཡག་སར་ལུད་ཉུང་ཙམ་རྒྱུག་པ་དང་ས་རྒྱུ་ཞན་སར་ལུད་མང་ཙམ་རྒྱག་གི་ཡོད།
ཁ་ཤས་ཀྱིས་དབྱར་སློག་ཐེངས་གསུམ་པའི་སྐབས་དབྱར་ལུད་ས་འོག་ཏུ་འགྲོ་བ་
བྱེད་པ་དང་ཁ་ ཤས་ སྟོན་ལུད་ཞིང་ཁར་སྐྱེལ་གྱི་ཡོད། འགའ་ཞིག་དཔྱིད་་
འདེབས་སུ་ཞིང་ལུད་སྐྱེལ་གྱི་ཡོད། ལུད་རྒྱག་ཚད་ནི་སོན་ཁལ་རེ་ལ་ལུད་རྒྱབ་
བཅུ་རེ་རྒྱག་པ་དང་སྐབས་རེ་དེ་བས་ཞིང་ལུད་མང་ཙམ་རྒྱག་པ་བཅས་ནི་སྤྱིར་
བཏང་བྱས་ན་གནའ་རབས་དང་དེང་དུས་ གང་ལ་ཞིང་ལུད་གང་འཚམས་་་
དཔྱད་པ་ཞིབ་མོར་བྱས་པ་སྤྱི་མཐུན་ཙམ་ཞིག་བཤད་ཟིན་པ་ཡིན།
145



དཔྱིད་འདེབས་བྱ་ཚུལ་ནི་སྤྱིར་བོད་ཟླ་གཉིས་པའི་ནང་དཔྱིད་འདེབས་
གྲ་སྒྲིག་བྱེད་དགོས། དེ་ཡང་ཐོག་མར་རྡོ་དང་སྤོ་ཏོ་ཞིང་ལུད་འདོན་སྐྱེལ་སོན་
འདེབས་བཅས་རིམ་པའི་ལས་ཀ་མང་པོ་བྱེད་དགོས་པ་སྟེ། དང་ཐོག་རྡོ་ཆེ་བ་
རྣམས་གཙང་སྒྲུག་བྱེད་རྒྱུ་དང་སྤོ་ཏོ་བརྡུང་རྒྱུ་ཡིན་པ་དང་ཡང་རྡོ་ཆུང་ཆུང་
དང་ས་རྡོག་རྡོག་ཆུང་ཙམ་ཤིང་འབྲས་སྟར་ཀ་ཙམ་འཇོག་དགོས་ཞེས་ཚུལ་ནི་ས་
བབ་སྐམ་ཤས་ཆེ་བ་དང་ད་དུང་ཐན་པ་བྱུང་ན་ཕན་པ་ཡོད་ཟེར་སྲོལ་ཡོད།
དེ་ནས་ལུད་འདོན་སྐྱེལ་བྱེད་དགོས་པ་ཡིན། དགུན་དུས་ནས་གསོག་བཟོ་
བྱས་པའི་ལུད་རྣམས་ཕྱུགས་ར་ཕྱུགས་ཁང་ནང་ནས་ཕྱི་ལ་བཏོན་ནས་ལུད་ཕུང་
ཆེན་པོར་བཟོས་ཏེ་ཉིན་ཁ་ཤས་བཞག་ནས་རུལ་བ་བཟོ་དགོས། དེ་ནས་ཞིང་
ཁར་ལུད་དབོར་འདྲེན་བྱས་ནས་དཔྱིད་འདེབས་བྱེད་སྒོ་བོད་ཟླ་གསུམ་པའི་
ཚེས་ཤར་ནས་ལོ་འབྲས་རྒྱས་པའི་རྟེན་འབྲེལ་གྱི་དཔལ་དབྱེ་སྟེ་ཡུལ་སྲོལ་གོམས་
གཤིས་ལྟར་བསོད་ནམས་སྐར་འཛིན་ཡང་བྱེད་སྲོལ་ཡོད། དེང་དུས་དོ་སྣང་
དེ་ཙམ་མེད། སྤྱིར་བཏང་ཞིབ་ཕྲའི་བྱེད་ཐབས་ནི་ས་བབ་དྲོ་གྲང་དང་སྔར་
སྲོལ་ཉི་རྟགས་སོགས་ལ་གཞིགས་ཏེ་དཔྱིད་རྨོ་སོན་འདེབས་བཅས་བྱེད་ཀྱི་ཡོད་
པ་རེད། སོན་འབྲུ་ནི་སྤུས་ཚད་ཡག་པོ་དགོས་པ་དང་བམ་རུལ་སྐྱོན་ཆ་མེད་
པ་འབྲུ་རྡོག་ཡག་པ་ནས་རུས་བཟང་བ་སྐམ་པོ་ཡིན་པའི་འབྲུ་རྡོག་བདམས་ནས་
སོན་འདེབས་སྐབས་སྲབ་མཐུག་མ་ཤོར་བ་གཏོར་འདེབས་བཅས་བྱེད་དགོས།
སོན་འབྲུ་གཏོར་འདེབས་ཧ་ཅང་མཐུག་དྲགས་ན་སྟོན་ཐོག་ཉལ་སྐྱོན་འགྲོ་བ་
དང་སྲབ་ན་ཐོན་འབབ་ཞན་པ་ཡོང་གི་ཡོད་པ་རེད།
ཕྱེད་སྙལ་བའི་ཞིང་ཁར་རྨོ་ལོག་བྱེད་དགོས། དེ་ཡང་རྨོ་ལོག་ཐེངས་
གསུམ་རྒྱག་དགོས། ཕྱེད་སྙལ་ཞེས་པ་དེར་འཕྲུ་མ་(ཕུ་མ་) ཟེར། དེ་ནི་
བོད་ཟླ་ལྔ་པའི་ཟླ་མཇུག་ནས་བོད་ཟླ་དུག་པའི་ཟླ་སྟོད་བར་ཕུ་རྒོད་རྨོ་ཟེར་ཞིང་།
གཤོལ་ཆེ་ལ་རྨོ་སོ་རིང་བ་བེད་སྤྱད་ནས་རྨོ་སློག་གཏིང་ཟབ་རྒྱག་དགོས་ཡོད་པ་
146



རེད། ཕུ་ལན་ཟེར་བ་རྨོ་ཐེངས་གཉིས་པ་བོད་ཟླ་དྲུག་པའི་ཟླ་མཇུག་ནས་བོད་
ཟླ་བདུན་པའི་ཟླ་སྟོད་བར་རྨོ་སློག་རྒྱག་གི་ཡོད། སུམ་ཕུ་ཟེར་བ་ཡང་རྨོ་སློག་
ཐེངས་གསུམ་པ་དེ་བོད་ཟླ་བདུན་པའི་ཟླ་མཇུག་ནས་བཙས་མ་བརྔས་(ཞིང་
བཅད་) ཚར་རྗེས་རྨོ་སློག་ཐེངས་གཅིག་རྒྱག་དགོས། དེ་ལྟར་རྨོ་སློག་ཐེངས་
གསུམ་རྒྱུག་དགོས་ཤིང་དེའི་ཕན་ནུས་ནི་ཞིང་ཁར་རྩ་ངན་དང་ཡུག་པོ་མེད་པ་
བཟོ་ཐུབ་ཀྱི་ཡོད་པ་རེད།
སྟོན་བསྡུའི་དུས་ཚིགས་དང་འབྲུ་རྡུང་བྱེད་པའི་སྐོར། དེ་ཡང་སྟོན་
བསྡུའི་དུས་ཚིགས་ནི་བོད་ཟླ་བདུན་པའི་ཟླ་མཇུག་དང༌། བོད་ཟླ་བརྒྱད་པའི་
ཟླ་སྟོད་བར་གྱི་དུས་ཚིགས་སྐར་མ་རི་ཥི་ཤར་ནས་ཞག་བདུན་རིང་ཆུ་བོ་ཡན་
ལག་བརྒྱད་ལྡན་བདུད་རྩིར་གྱུར་བའི་ཆུ་བཟང་དུས་ལས་ཡོལ་བ་ནས་བཟུང་
སྟོན་བསྡུ་བྲེལ་བརྩོན་ངང་འགོ་ཚུགས་ཏེ་མི་རྣམ་སྔར་སྲོལ་ལྟར་སྤྲོ་བ་འཕེལ་བའི་
ངང་ནས་གོས་གསར་གྱོན་པ་དང་ཀི་བསྭོ་གླུ་དབྱངས་ངང་ཉིན་མཚན་མེད་པར་
གཙང་ཆབ་ནང་གི་ཉ་མོ་འཁྱུག་ལྟར་ལག་ཏུ་ཟོར་བ་ཐོགས་ཏེ། ཡ། ལག་
གཡས་པས་གཡོན་པ་མ་བྲེག ལྕགས་སྔོན་པོས་མི་ཤ་མ་བཟའ། ལས་འགོར་
ཡང་ལས་གསོ་མ་དལ། ཟེར་ཏེ་བྲེལ་འཚུབ་ཆེ་ཞིང་ལས་སྟོབས་ཆེ་བའི་ངང་
ནས་ཞིང་ཁ་གཅོད་པ་(བཙས་མ་བརྔ་བ་）དང་བརྔ་མཁན་རྗེས་སུ་མི་རེའི་འབྲུ་
སྟེ་དེ་རྣམས་བམ་པོར་འཆིང་བ་དང་མ་ལུས་པ་བྱས་ཏེ་ཚར་མ་དེ་རྣམས་ཐག་
རིང་སར་ཁལ་ཐོག་འདྲེན་དགོས་པ་དང་། ཉེ་སར་མིས་རྒྱབ་ ཏུ་ཁུར་ནས་
གཡུལ་ཐང་ངམ་ཁང་ཐོག་དང་དེ་མིན་ཁ་ ཤས་སར་དབྲ་ཟེར་བའི་ཤིང་གི་ཁྲི་
བཟོས་པའི་ཐོག་ལ་བརྩེགས་ཏེ་བམ་རུལ་མི་འགྲོ་བ་བྱེད་པ་དང༌། དེ་རྗེས་
ཞིང་ཁའི་ནང་དུ་བཙས་མ་བརྔས་ཚར་རྗེས་སུ་འབྲུ་སྙེ་ས་ལ་ཟགས་པ་རྣམས་མི་
རྣམས་གྲལ་བསྒྲིགས་ནས་གཙང་མ་སྒྲུག་དགོས་ཀྱི་ཡོད་པ་དེ་ལ་འཐུ་བུ་སྒྲུག་ཟེར།
དེ་རྗེས་སྔ་མོ་ཡིན་ན་ཁྱིམ་བདག་སོ་སོའི་སྟོན་ཐོག་གཙང་སྒྲུག་བྱས་ཚར་རྗེས།
147



དེའི་ ཤུལ་དུ་དབུལ་ཕོངས་ས་ཞིང་མེད་པ་དེ་དག་གིས་སྒྲུག་གུ་སྒྲུག་ཞེས་སླར་
ཡང་སྙེ་མ་རྡོག་གཅིག་ས་ལ་མ་ལུས་པ་བྱས་ཏེ་གཙང་སྒྲུག་བྱེད་སྲོལ་ཡོད་ལ་བམ་
པོར་སློང་ཞེས་སློང་མོ་ཡང་རྒྱག་མཁན་ཡོད་པ་རེད། འབྲུ་རྡུང་དུས་ཚིགས་ནི་
སྤྱིར་བཏང་དགུན་དུས་སུ་བོད་ཟླ་བཅུ་པའི་ཚེས་འགོ་ནས་རྡུང་པ་དེར་གཡུལ་
བརྡུངས་ཞེས་ཏེ་གཡུལ་ཁ་ལ་གཡུལ་ལས་བྱ་སྟེ་རྡུང་བྱེད་ནི་དབྱུག་མ་དབྱུག་སྤྲུག་
ཞེས་དེར་ཤིང་ གི་དབྱུག་པར་བྲབ་བྱེད་ རྒྱུག་པ་ བསྒར་ བ་ ཞིག་ ཡོད་ པ་ རེད།
ཐོག་མར་སྙེ་མགོ་སྤྲུག་སྟེ་དེར་མགོ་སྤྲུག་ཅེས་པ་དང་དེ་རྗེས་མགོ་སྙེ་དང་སོག་མ་
གཉིས་ཁ་ཁར་ཕྱེ་སྟེ་འབྲུ་རྡུང་རྒྱག་པ་དང་། འབྲུ་རྡུང་ཚར་རྗེས་འཕྱར་གཞོང་
ཐོག་རླུང་འཕྱར་བཏང་བ་དང་ཞིབ་ཚགས་ཀྱིས་ལས་ཀ་ཁ་ཤས་བྱས་ནས་འབྲུ་
རྡུང་ཕུག་མ་སོག་མ་སོགས་འཕྲོ་བརླག་མ་སོང་བ་བྱས་ཏེ་འབྲུ་རྣམས་མཛོད་ཁང་
ནང་དུ་འཇུག་གི་ཡོད་པ་རེད། གཞན་ཡང་སྟོན་ལོ་ལེགས་པོ་ཡོང་ཕྱིར་སྟོན་
ཐོག་ལག་ཏུ་མ་སོན་བར་འགན་སྲུང་ལམ་ལུགས་སྐྱ་ལོ་སྔོ་ཁྲིམས་ཞེས་ཁྱིམ་ཚང་
རེས་འཁོར་གྱིས་དབྱར་དུས་ལོ་ཏོག་སྲུང་སྐྱོབ་ཀྱི་འགན་ཁུར་ནས་འགན་འཛོལ་
མི་ཡོང་བ་བྱ་བ་དང༌། གལ་ཏེ་གཏན་འབེབས་འགལ་རིགས་བྱུང་ཚེ་ཆད་
འགེལ་བྱེད་ཀྱི་ཡོད། དེ་མཚུངས་མང་ཚོགས་རྣམས་ཀྱིས་འབྲུ་རིགས་འཚོ་བ་
ཡག་པོ་ཡོང་ཕྱིར་ལས་ཀ་འབད་བརྩོན་བྱེད་དགོས་པ་རེད། - གཞན་ཡང་ནས་
དང༌། གྲོ། སྲན་མ། པད་ཁ། ལ་ཕུག ཡུང་བ། ཞོ་ཁོག་བཅས་
དང༌། པད་ཚལ་རིགས་ཨོ་སུན། པོ་ཚལ། ཙོང་སྒོག་སོགས་ཚལ་རིགས་
ཀྱང་འདེབས་ཀྱི་ཡོད་པ་རེད། དེ་ལྟར་ཞིང་ལས་ཐོན་སྐྱེད་བདག་གཉེར་བྱེད་
སྟངས་རྣམ་པ་མཚོན་བྱེད་ཙམ་དུ་བཤད་ཟིན་པ་ཡིན། །
ཞོར་ལས་ཐོན་སྐྱེད་བྱེད་སྲོལ་སྐོར། དེ་ཡང་སྤྱིར་འབྲི་རུའི་ཁུལ་འདིར་
འབྲོག་ལས་དང་ཞིང་ལས་གཙོ་བོ་འཛིན་པས་རྨོང་གཞིའི་ཐོག་ཞོར་ལས་ཐོན་
སྐྱེད་ཀྱང་ཆ་རྐྱེན་ཅུང་འཛོམས་པོ་ཡོད་པ་རེད། འོན་ཀྱང་མི་རིགས་ཀྱི་ཐོན་
148



ཁུངས་བེད་སྤྱོད་དང་ལུགས་མཐུན་འཕེལ་རྒྱས་འགྲོ་བ་ལ་ཐོན་སྐྱེད་ནུས་ཤུགས་
ནི་ཆེས་རྩ་བར་གྱུར་བའི་རྒྱུ་རྐྱེན་ཞིག་རེད། ཐོན་སྐྱེད་ནུས་ཤུགས་ནང་ནས་
ངལ་རྩོལ་ནུས་ཤུགས་ནི་མཐུན་རྐྱེན་ཆེ་ཤོས་ཤིག་ཡིན་པས་ཐོན་སྐྱེད་ནུས་ཤུགས་
ཀྱི་ཆུ་ཚད་མཐོ་དམའ་ཡི་ཧེ་བག་ཡོད་པ་ནི་རྒྱུ་རྐྱེན་དེ་གའི་ཐོག་ནས་རག་ལས་
ཡོད། ཕྱོགས་མཚུངས་ཞིང་འབྲོག་ནགས་ཞོར་གྱི་ཐོན་ཁུངས་ཕུན་སུམ་ཚོགས་
པོ་ཡོད་ཀྱང༌། རང་བྱུང་ཁམས་ཀྱི་ཆ་རྐྱེན་བཅས་ཀྱིས་བཅོམ་ན་ཕན་ནུས་ཆེར་
ཐོན་མི་ཐུབ་པ་དཔེར་ན་ཞིང་འབྲོག་ལས་ཐོན་སྐྱེད་ཀྱང་རང་བྱུང་གི་གནོད་འཚེ་
ཆེ་ན་ཐོན་འབབ་ཆུང་བ་དང་། ཆར་ཆུ་བཟང་ན་ཐོན་འཕར་ཡོང་བ་སོགས་
གནམ་དང་ཆུར་བརྟེན་ནས་ཕྱུགས་སྐྱོང་ཞིང་འདེབས་བྱེད་པའི་གཞན་དབང་
གི་གནས་ལས་ཐར་མེད་ཅིང༌། རང་མཁོ་རང་སྤྲོད་ཀྱི་ཐག་གཅོད་བྱེད་ཐུབ་ཀྱི་
མེད་པ་རེད། ཡིན་ན་ཡང་རང་ཁུལ་དུ་ཞིང་འབྲོག་གི་ཐོན་སྐྱེད་ཀྱི་གྲུབ་ཆ་
ཕུད་པས་ཞོར་ལས་ཀྱི་ཐོན་ཁུངས་མི་ཉུང་ཙམ་ཡོད་པ་དེའི་ནང་ཚན་གཙོ་བོ་
རིགས་ཁ་ཤས་ཤིག་ཡོད་པ་སྟེ། །
དབྱར་རྩྭ་དགུན་འབུ་དང༌། རྫ་ཡུང་། ཤ་རྭ། གླ་རྩི། གྲོ་མ།
རམ་པ། རྩྭ་འཐུ་སོགས་གཙོ་བོ་ཡིན་པ་དེ་དག་དུས་ཚིགས་སོ་སོར་བསྟུན་ནས་
ལས་ཀ་བྱེད་དགོས་པ་དཔེར་ན། དབྱར་རྩྭ་དགུན་འབུ་ཞེས་པ་ནི་ཐོན་རྫས་
གཙོ་བོ་ཞིག་ཡིན་ལ་སྔོ་སྨན་གྱི་རིགས་ཤིག་ཡིན། དེ་ནི་རོ་མངར་བ་དང་།
ངོ་བོ་སྙོམས་པ། ནུས་པ། མཁལ་རྐེད་ན་བ་དང་ལུས་སྟོབས་ཉམས་པ་དེ་ །
དག་གསོ་བ་བཅས་ལ་ཕན་ཞེས་པ་ཡིན། འབུ་རྩྭ་དེ་ནི་སྐྱེ་ས་རི་ལྡེབས་ཅུང་
མཐོ་སར་སྐྱེ་ཞིང་བརྐོ་བའི་དུས་ཚིགས་ནི་བོད་ཟླ་བཞི་པའི་ཟླ་དཀྱིལ་ནས་བོད་
ཟླ་ལྔ་པའི་ཟླ་དཀྱིལ་བར་ (སྐར་ལག་སོར་ལོག་ཆར་བར་གྱི་དུས་ཚིགས་)བཟང་
བ་ཡིན། བརྐོས་ཚར་རྗེས་སུ་འབུ་ཤུན་བཤུ་ཞེས་ཕྱི་པགས་དེ་དག་གཙང་མར་
བཤུས་རྗེས་སྐམ་པོ་བཟོ་དགོས་ཡོད་པ་དང་། དེ་ནི་ཞོར་ལས་ཀྱི་གྲུབ་འབྲས་
149



གཙོ་བོ་ནང་གི་ཐོན་རྫས་ཤིག་རེད། རྫ་ཡུང་ཞེས་པ་ནི་མིང་གི་རྣམ་གྲངས་ལ་
རྫ་ཉུང་ངམ་གཡའ་གྲོ། གཡའ་དཀར་རིལ། ཨ་བྷི་ཥ་ཞེས་པ་དེ་ནི་དུག་མེད་
སྔོ་སྨན་རིགས་ཤིག་ཡིན་ཏེ་རོ་མངར་བ་དང་། ངོ་བོ་བསིལ་བ། ནུས་པ་མགོ་
རུས་ཆག་དང་དུག་ཚད་སེལ་བ་དང་གློ་ཚད་སོགས་ལ་ཕན་པ་ཡིན་ཞེས་པ་དང༌།
རྫ་ཡུང་སྐྱེ་ཡུལ་ནི་གཡའ་དང་རྫ་འཇམ་མཐོ་སར་སྐྱེ། བརྐོ་བའི་དུས་ཚོད་ནི་
བོད་ཟླ་དྲུག་པ་དང་བདུན་པར་བརྐོ་དུས་བཟང་བ་ཡིན་ཏེ་ཉི་སྐམ་ཚ་པོ་གཏོང་
དགོས། འདི་ཡང་ཞོར་ལས་ཀྱི་ཐོན་རྫས་ཤིག་ཡིན། །
ཤ་རྭ་ཡི་མིང་གི་རྣམ་གྲངས། ཤ་བའི་རྭ་ཅོ་དང༌། རྭ་བཅུ་པ། ཤ་
བའི་མགོ་རྭ་ཞེས་པ་ནི་སྨན་རིགས་ཤིག་ཡིན་ཏེ། རོ་ལན་ཚ་བ་དང་ངོ་བོ་དྲོད་
ནུས། རྣ་ཁྲག་ཆུ་སེར་སྐེམ་དང་ཆུ་རྒྱུས་གསོ། གློ་བ་བྱང་ཁོག་རྣ་ཁྲག་ཆུ་སེར་
སྐེམ། །རྐེད་པ་སྐལ་གཞུང་ཆུ་གསོག་ན་ཟུག་གཏོང་། །དེ་མིན་གཉན་འབུར་
ལུས་སྟོབས་མཁལ་ནུས་ ཉམས། །སྐྲང་པོ་དོན་ པ་ཁྲག་ངན་འཁྱིལ་ སོགས་་་་་
ཕན། །ཞེས་པ་དེ་ལྟར་ ཤ་བའི་ཁྲག་རྭའི་སྤུས་ཚད་ཡག་ཤོས་ཀྱི་དུས་ཚིགས་ནི་
བོད་ཟླ་ལྔ་པའི་ཟླ་མཇུག་ནས་བོད་ཟླ་དྲུག་པའི་ནང་བར་ཡིན། ཤ་བ་ཞེས་པ་
ནི་ས་ཁུལ་ཕལ་ཆེ་བར་གསོད་མི་ཆོག་པའི་བཀའ་རྒྱ་ཡོད་སྟབས། ཤ་བ་གསོད་
མཁན་ཁ་ཤས་ཡོད་པ་དེ་ཚོས་ལྐོག་མདའ་བརྒྱབ་སྟེ་གསོད་ཀྱི་ཡོད་པ་རེད། ཤ་
བའི་ཁྲག་ནི་སྨན་རིགས་ཡིན་སྟབས་རིན་གོང་མཐོ་པོ་བྱས་ནས་གཞན་ལ་འཚོང་
གི་ཡོད། གཞན་ཡང་ད་དུང་ཤ་བའི་ཤ་པགས་སྤུ་བཅས་བེད་སྤྱོད་གཏོང་གི་
ཡོད་པ་རེད།
གླ་རྩི་ནི་མངོན་བརྗོད་ཀྱི་མིང་གི་རྣམ་གྲངས་ལ་གཞིགས་ན་ལྟེ་བའི་དྲི་
དང་། དྲི་ ཆེན་ ལྟེ་ བ། དྲིའི་ རྩི། དྲི་ ཡི་ གོས་ ཅན། དྲི་ ཡི་ ཐོད།
འདོམས་ཀྱི་ངད་རྩི། སྦྲུལ་ སྐྲག་བྱེད། སྦྲུལ་དུག མྱོས་པའི་མཚན་མ།
རི་དྭགས་འཆང་། རི་དྭགས་ལྟེ་བ། རི་དྭགས་རྩི་བཅས་སོ། གླ་རྩི་ནི་སྨན་
150



གྱི་རིགས་ཤིག་ཡིན། རོ་ཁ་ལ་ཚ་བ་དང༌། ངོ་བོ་བསིལ་བ། ཕན་ནུས་
གཉན་ཁ་གཅོག་དང་སྲིན་གསོད་ན་ཟུག་འཇོམས་མཁལ་ཚད་མཆིན་ཚད་རྒྱུ་
ཚད་ གཉན་ ཚད་ རིགས། སྐྲང་ ཟུག་ རྒྱུ་ སྲིན་ གླང་ ཐབས་ རྒྱབ་ གཟེར་ ཕན།
ཞེས་པ་དེ་ལྟར་གླ་རྩི་ནི་དབྱར་རྩི་དང་སྟོན་རྩི་རིགས་གཉིས་སུ་དབྱེ་བ་དེ་ཡང་
སྟོན་རྩི་བཟང་བས་རིན་ཐང་ཆེ་བ་ཡོད་པ་རེད་ལ་དེ་མིན་གླུ་བའི་ཤ་དང་པགས་
པ་སྤུ་བཅས་བེད་སྤྱོད་གཏོང་གི་ཡོད་པ་རེད།
གྲོ་མ་ནི་ཟས་རིགས་ཤིག་ཡིན་ལ་སྔོ་སྨན་ཞིག་ཀྱང་ཡིན། རོ་མངར་བ་
དང་ངོ་བོ་བསིལ་བ། ནུས་པ་ཚ་འཁྲུ་གཅོད་ཐུབ་པ་ཡིན་ཞེས་པ་དེ་ལྟར་གྲོ་མ་
ནི་དཔྱིད་གྲོ་དང་སྟོན་གྲོ་གཉིས་ཡོད་པའི་སྐྱེ་ས་ནི་ཞིང་སའི་ནང་དང་འབྲོག་
པའི་ལྷས་ར་ཡི་ཉེ་འདབས་བཅས་ལ་སྐྱེ་བ་དང་། བརྐོ་བའི་དུས་ཚིགས་ནི་
དཔྱིད་གྲོ་ནི་བོད་ ཟླ་ གཉིས་ པའི་ནང༌ སྔོ་འབུ་ མ་ ཐོན་ བར་ དུ་ བརྐོ་བ་དང་།
སྟོན་གྲོ་ནི་བོད་ཟླ་བརྒྱད་པའི་ཟླ་མཇུག་ནས་ས་འཁྱགས་མ་ཐེབས་བར་བརྐོ་བའི་
དུས་ཚིགས་ཡིན་པ་རེད། སྤུས་ཚད་ནི་འབྲོག་གྲོ་མངར་ལ་ཞིང་གྲོ་རྡོག་ཆེ་སྤུས་
བཟང་བ་ཡོད། དཔྱིད་གྲོ་ལས་སྟོན་གྲོ་ཡག་པ་བྱེད་ཀྱི་ཡོད་པ་རེད།
རམ་པ་ནི་འབྲས་བུ་ཟན་ཆས་དང་སྨན་རྩྭ་ཞིག་ཀྱང་ཡིན། རམ་པ་ཞེས་
པ་ནི་རོ་མངར་ལ་བསྐ་བ། ངོ་བོ་བསིལ་བ། ཕན་ནུས་ཁྲག་གཅོད་བཅུད་
ལེན་ཆུ་འགག་འབེབས་ཞེས་པ་དེ་ལྟར་རམ་པ་སྐྱེ་ས་ནི་རི་གཤམ་དང་། རི་
ལྡེབས། ལུང་ ཤུར། ཞིང་ ཁའི་མུ་མཚམས་བཅས་ སུ་ སྐྱེ་གི་ཡོད་པ་རེད།
འཐུ་བའི་དུས་ཚོད་ནི་རམ་ཟླ་ཞེས་པ་བོད་ཟླ་བདུན་པ་ནས་འཐུ་ཞིང༌། དེ་
ཡང་ལག་འཐུ་དང་སྐོར་འཐུ་ཞེས་འཐུ་ཐབས་གཉིས་ཡོད་པ་ལས་ལག་འཐུ་བྱས་
པ་ལས་སྐོར་འཐུ་བྱས་པ་ལྡབ་གཅིག་གིས་མང་བ་འཐུ་ཐུབ་ཀྱི་ཡོད་པ་རེད།
རྩྭ་བརྔ་བ་ནི་སྔོ་རྩྭ་འཐུ་རྒྱུའི་དུས་ཚིགས་བོད་ཟླ་བདུན་པ་ནས་འཐུ་གི་
ཡོད་པས་རྩྭ་ནི་རི་རྩྭ་དང༌། ལྷས་རྩྭ། ཞིང་རྩྭ། ན་རྩྭ། འཁན་རྩྭ་རྩྭ་ར་
151



ལ་སོགས་སྐྱེས་པ་རྣམས་བརྔས་ཏེ་རྩྭ་ལྷས་བརྒྱབ་སྟེ་རྩྭ་ཁྲི་དང་། གྱང་སྒང་།
ཐག་བརྒྱུད། འགེལ་ཤིང་སོགས་ལ་བཀལ་ཏེ་སྐམ་སེལ་བྱེད་ཀྱི་ཡོད་པ་རེད།
ལག་ཤེས་བཟོ་ལས་ནི་རང་རེའི་ས་མ་འབྲོག་གི་ས་ཁུལ་ཁ་ ཤས་སུ་ རང་
བྱུང་གི་ནགས་ཚལ་ཡོད་སར་ནགས་ལས་གང་འཚམས་ཀྱི་ཤིང་བཟོ་བས་ཁང་
པའི་ཀ་གདུང་དང༌། ལྕམ་ཤིང༌། སྤང་ལེབ། སྦྲ་གུར་གྱི་ཀ་ར། ཕུར་པ།
ལག་ཆའི་ཡུ་བ། རྟ་སྒ ཁལ་སྒ། གཤོལ་དང་གཉའ་ཤིང་བཅས་བཟོ་བ་
དང་། འབྲོག་ ལས་ ཡོ་ ཆས་ ཐད་ མདོང་ མོ་ དང་། ཞོ་ ཟོ། མར་ སྒམ།
མར་གཞོང༌། ཆུ་ཟོམ། ཕོར་པ་སོགས་ཁྱིམ་ཆས་སྣ་ཚོགས་བཟོ་བ་དང་།
མགར་བ་(ལྕགས་བཟོ་)དང་། དངུལ་བཟོ། རག་བཟོ་སོགས་ལག་རྩལ་
བས་གཙོ་བོ་རྒྱན་ཆའི་རིགས་དང་མཆོད་ཆས་རིགས་དང་། གཞན་ཡང་འཚོ་
བའི་ཡོ་བྱད་སྣ་ཚོགས་བཟོ་བ། རྡོ་བཟོ་བས་རྩམ་པ་འཐག་བྱེད་ཀྱི་རང་འཐག་
དང་། ཆུ་འཁོར་ལ་སོགས་བཟོ་བ། རྫ་བཟོ་བས་རྫ་ཡི་སྣོད་ཆས་སྣ་ཚོགས་
བཟོ་བ། ཤོག་བུ་སྡུམ་ཤོག་ལས་བཟོ་བས་ཤོག་བུ་བཟོ་བ། ད་དུང་ལྷ་བཟོ་
དང་། འབག་བཟོ། ཀོ་པགས་མཉེ་ རྒྱུ། གོས་ལྷམ་འཚེམ་བཟོ། སྤུ་་
རིགས་འཁེལ་འཐག སོགས་ རང་ལས་རང་སྤྱོད་བྱེད་པ་མ་ཚད་གཞན་ལ་
འཚོང་བ་དང༌། ལས་གླ་སྤྲོད་རེས་བྱེད་པ་སོགས་བྱེད། ད་དུང་ ཐགས་་
འཐག་བལ་འཁེལ་བ་དང་། ཀུ་རུ་ཡོག འབྲི་ཞོ་འོ་བཤིགས། ཞིང་རྨོ་
སོན་འདེབས། ཚྭ་ལན་ཚོང་འགྲོ་བཅས་བྱེད་ཀྱི་ཡོད། ཞིང་འབྲོག་ནང་ཁུལ་
དུ་བརྗེ་ཚོང་བྱེད་པ་དང༌། ཐག་རིང་སར་བརྗེ་ཚོང་འགྲོ་བ་ཁག་གཉིས་ཡོད་
པ་རེད། ཉེ་ཚོང་ཞིང་འབྲོག་ནང་དུ་ཁལ་མ་བརྒྱུད་དགུ་ཙམ་མི་རེས་འདེད་
ནས་བརྗེ་ཚོང་འགྲོ་མཁན་ཚོང་ཁལ་ (གཡག་)དང་ཚོང་ཟོག་ཅུང་འཛོམས་པ་
ཡང་མི་ཚང་གཞན་དག་དེར་ཚོང་ཟོག་དང་ཁལ་མ་རང་འགྲིགས་ཁ་ ཤས་་་་་
མངགས་བསྐུར་བྱེད་ཀྱི་ཡོད་པ་དང་། འབྲོག་ཞོར་ལས་ཀྱི་ཐོན་རྫས་དེ་དག་
152



ཞིང་ཁུལ་དུ་བརྗེ་ཚོང་དུ་འགྲོ་གི་ཡོད་པ་རེད། ཐག་རིང་སར་ཚོང་འགྲུལ་སྐྱོད་
མཁན་དེ་རྣམས་ཀྱིས་མི་རེས་ཁལ་མ་ཉི་ཤུའི་སྐོར་འདེད་ནས་ཐག་རིང་སར་འགྲོ་
དགོས་ཡོད་པ་རེད། དཔེར་ན། བརྗེ་ཚོང་འགྲོ་ས་ཀོང་པོ་དང་། དྭགས་
པོ། ཟངས་རི། གཙང་། ལྷོ་བྲག ལྷ་ས། བྲག་གསུམ། བོད་ཁོག
ལྕགས་ར། དཔལ་འབར། རྗོད་གྲོ་སྐད་སོགས་ལ་བརྗེ་ཚོང་ལོ་ལྟར་འགྲོ་
སྲོལ་ཡོད་པ་རེད། དེ་ལྟར་ས་མ་འབྲོག་གི་ཞིང་འབྲོག་ཞོར་གསུམ་གྱི་ལས་ཀ་
མང་བ་དང་། ཁེར་རྐྱང་གི་འབྲོག་ཁུལ་དང་ཞིང་ཁུལ་གཉིས་མི་འདྲ་བ་ཞིང་
འབྲོག་ཞོར་གསུམ་གྱི་རང་བྱུང་གི་ཆ་རྐྱེན་མང་བ། སྣེ་མང་ཞོར་ལས་བྱ་ཡུལ་
ཁག་མང་བ་བཅས་ཀྱིས་ཁྱིམ་ཚང་རེ་རེས་ཞིང་འབྲོག་ཞོར་གསུམ་གཉེར་སྐྱོང་
བྱེད་དགོས་རྐྱེན་མིའི་ངལ་རྩོལ་ནུས་ཤུགས་མི་འདང་བས་དཀའ་ངལ་ཆེ་ཙམ་
ཡོད་པ་རེད། དཔེར་ན། དུས་ཚིགས་བཟང་བའི་དབྱར་དུས་ཤིག་ལ་མཚོན་
ན་འབྲོག་ཞིང་ཞོར་ལས་ཀྱི་ལས་ཀ་བྱེད་མཁན་ངལ་རྩོལ་པ་དགོས་ངེས་མི་གྲངས་
བཅུ་ལས་མི་ཉུང་བ་ཞིག་ཁྱིམ་དུད་རེ་རེར་མ་མཐར་དགོས་བཟོ་འདུག་ཀྱང་།
ད་ལྟ་མི་གསུམ་བཞི་ཙམ་ གྱིས་ཁྱིམ་ཚང་རེ་རེའི་ལས་ཀ་ཡོད་ཚད་ཨེ་ཐུབ་ལྟ་
དགོས་ཀྱི་ཡོད་པ་རེད། གོང་གསལ་གྱི་ཞིང་འབྲོག་ཞོར་གསུམ་ཐོན་སྐྱེད་ཀྱི་
ཤེས་བྱ་དང་ལག་ལེན་དངོས་ཀྱི་མྱོང་ཚོར་ཧ་ཅང་ཞན་སྟབས་དོན་དངོས་དང་མི་
མཐུན་པའི་གནད་དོན་མི་ཉུང་བ་ཞིག་ཡོད་ངེས་ཡིན། དེར་ལེགས་ལམ་གྱི་
སློབ་སྟོན་ཡོང་བའི་རེ་བ་ཞུ། །
དོན་ཚན་བཞི་པ། རྩ་ཆེའི་རི་སྐྱེས་སྔོ་སྨན་
རིགས་དང་ཆུ་ཚན། །
དེ་ཡང་གནའ་བོའི་བོད་ཀྱི་གསོ་རིགས་ཀྱི་འབྱུང་ཁུངས་སོགས་ལ་ཞིབ་ཀྱི་
153



དཔྱད་པའི་མཁས་དབང་རྣམ་པས་སྡོམ་ཚིག་བཀོད་པ་ལྟར་ན། དེང་ཆར་
བོད་ཀྱི་སྨན་དཔྱད་ལ་མི་ལོ་ཉིས་སྟོང་ལྷག་ཙམ་རིང་གི་འཕེལ་རྒྱས་ཀྱི་ལོ་རྒྱུས་
ལྡན་པ་ནི་ངེས་པ་དོན་ལྡན་གྱིས་གྲུབ་པའི་ཚད་མའི་གསུང་དུ་གནས། དེ་ཡང་
གཡུ་ཐོག་རྙིང་མའི་རྣམ་ཐར་བཀའ་རྒྱ་མ་གཟི་བརྗིད་རིན་པོ་ཆེའི་གཏེར་མཛོད་
ལས། དང་པོ་སྣོད་ཀྱི་འཇིག་རྟེན་ཆགས། བཅུད་ཀྱི་སེམས་ཅན་བདེ་བའི་
ཕྱིར། དང་པོ་གསོ་བ་རིག་པ་བྱུང་། ཞེས་གསལ་བ་ལྟར་བོད་གངས་ཅན་
ལྗོངས་སུ་གསོ་བ་སྨན་གྱི་རིག་པ་དེ་ཡང་ཆེས་སྔ་མོའི་དུས་ནས་བྱུང་བ་གོར་མ་
ཆག དེ་ནི་མིའི་རིགས་བྱུང་བ་ནས་བཟུང་རང་ཉིད་ཀྱི་ལུས་ཁམས་བདེ་ཐང་
ཡོང་བ་བྱ་རྒྱུ་དེ་ཡིན་པ་དང༌། མི་ལ་ནད་ན་བར་ཡུན་དུ་འཚོ་བའི་ཐབས་ནི་
སྨན་ལ་བརྟེན་ནས་ན་ཚ་དུས་ཐོག་ཏུ་བཅོས་ཏེ་སྲོག་ཉེན་ལས་ཐར་ཐབས་བྱེད་
རྒྱུ་དེ་རེད། དེ་ཡང་ནད་ཅེས་པ་དེ་ནི་རྒྱུ་དང་རྐྱེན་གཉིས་འཕྲད་པས་ནད་དུ་
གྱུར་བ་དང༌། དེ་ནི་ནད་རླུང་མཁྲིས་བད་ཀན་གསུམ་ལུས་ལ་ལྷན་སྐྱེས་སུ་
གནས་པ་ནི་རྒྱུ་དང་དེ་ལ་ཟས་སྤྱོད་གདོན་སོགས་རྣམ་པ་གང་རུང་གི་སློང་བྱེད་
རྐྱེན་དང་ཕྲད་པས་ནད་དུ་གྱུར་བ་མ་ཟད་ཐ་ན་རང་སྲོག་དོར་བ་སོགས་མྱོང་
དགོས་པར་བརྟེན། དེ་དག་ཟས་སྐོམ་ལ་བརྟེན་ནས་སློང་རྐྱེན་ནད་བྱུང་བ་
དང་ཆབས་ཅིག་དེ་ཚོ་ཟས་སྐོམ་འགའ་རེ་ལུས་ལ་མི་གནོད་པའི་ཁར་ནད་རིགས་
ཁ་ཤས་ལ་ཕན་པར་བརྟེན་ནས་ཟས་སྐོམ་གྱི་ཤེས་རྟོགས་ཁ་ཤས་བྱུང་བས་སྨན་
དང་དུག་གི་གནས་ལུགས་ཤེས་འགོ་ཚུགས། དེ་ལྟར་གདོད་མའི་མི་རྣམས་ཀྱི་
ལག་གཉིས་ཀྱི་རྩོལ་བ་ལ་བརྟེན་ནས་རྩི་ཤིང་གི་འབྲས་བུ་དང་། རྩ་བ། ལོ་
མ་བཅས་དང༌། གཞན་ཡང་ ཤ་རིགས་ལ་སོགས་ལོངས་སུ་སྤྱོད་པའི་བརྒྱུད་
རིམ་ལས་དེ་རྣམས་ཀྱི་ཕན་ནུས་ལག་ལེན་གྱི་དུས་སུ་དོན་སྣོད་སོགས་ཁག་གཅིག་
རང་ལུས་ཀྱི་ཆ་ཤས་འགའ་དང་འདྲ་དབྱིབས་སུ་གནས་པ་མཐོང་བས། ཁོང་
ཚོས་བློ་ལ་དབྱིབས་རིགས་མཐུན་གནས་རྣམས་ལ་ཕན་ཚུན་གསོ་བའི་ནུས་པ་
154



ཡོད་སྙམ་ཏེ། སྙིང་གིས་སྙིང་ལ་ཕན་པ་དང་གློ་བས་གློ་བར་ཕན་ཞེས་རིགས་
མཐུན་གསོ་ནུས་ཡོད་པར་ངོས་འཛིན་བྱས་པ་བཤད་རྒྱུད་ནུས་པ་རྐྱང་སེལ་ལས།
གློ་སྙིང་མཆིན་མཚེར་མཁལ་ཤས་རང་ནད་སེལ་ཞེས་པ་དང༌། ཤེལ་གོང་ལས་
མཆིན་པ་གང་ཡང་མཆིན་ནད་ཀུན་ལ་ཕན། མཁྲིས་པ་གང་ཡང་ནུས་བསིལ་
མཁྲིས་ནད་སེལ། ཞེས་གསུངས་པ་སོགས་མང་ངོ༌། དེ་ལྟར་མིའི་རིགས་ཀྱི་
སྨན་དཔྱད་ཐོག་མ་ནས་ཟས་སྤྱོད་བླང་དོར་ཕྲ་མོ་ནས་ཤེས་པ་འགོ་ཚུགས་པ་
ཞིག་ཡིན་པ། བློན་པོ་བཀའ་ཐང་ལས། བོད་རྗེ་ཐོག་མ་གཉའ་ཁྲི་བཙན་
པོའི་དུས་ནས་དུག་ལ་སྨན་ཡོད་ཅེས་པའི་རྒྱུ་མཚན་གསལ་བ་དང་གསོ་བྱེད་ཉི་
མའི་འོད་ཟེར་ལས། ཐོ་ཐོ་རི་གཉན་བཙན་གྱི་སྐུ་དུས་སུ་སྨན་པ་དུང་གི་ཐོར་
ཅོག་ཅན་བྱུང་སྟེ་དེའི་སྐབས་སྨན་ལ་བསིལ་དྲོད་ཀྱི་དབྱེ་བ་དང་སྤྱོད་ལམ་དྲག་
དལ་གྱི་དབྱེ་བ་གསུངས་པ་དང༌། ཆོས་རྒྱལ་སྲོང་བཙན་སྒམ་པོའི་སྐུ་དུས་སུ་
བོད་ཀྱི་གསོ་རིག་འཕེལ་རྒྱས་ཆེན་པོ་བྱུང་སྟེ་ལུགས་ཆེན་གསུམ་གྱི་གསོ་རིག་དར་
ཏེ་ཆོས་རྒྱལ་ཐུགས་མཉེས་པ་འཚོ་བྱེད་སྨན་པ་ཞེས་མཚན་སྙན་གཟེངས་བསྟོད་
མཛད། དེ་རྗེས་ཆོས་རྒྱལ་ཁྲི་སྲོང་ལྡེའུ་བཙན་སྐུ་དུས་སུ་གཡུ་ཐོག་རྙིང་མ་ཡོན་
ཏན་མགོན་པོ་མཆོག་གིས་སྐད་གྲགས་ཅན་གྱི་རྒྱུད་བཞི་བརྩམས་གནང་མཛད།
ཀོ་ང་པོ་སྨན་ལུང་དུ་སྨན་གྱི་དགོན་པ་ཕྱག་བཏབ་མཛད་པ་དང་སློབ་མ་ཆིག་
སྟོང་ཉེ་བར་རྒྱུད་བཞི་འཆད་ཉན་གནང་ཡོད་པ་རེད། དེ་མཚུངས་སློབ་་་
དཔོན་ཤནྟ་གརྦས་སྒྱུར་གནང་མཛད་པའི་སྒྲོལ་མ་སྔོ་འབུམ་དང་ལོ་ཆེན་བཻ་རོ་ཙ་
ནའི་འཇམ་དབྱངས་སྔོ་འབུམ་ལ་སོགས་ པ་དང་། གཞན་ཡང་སྔོ་སྨན་གྱི་་
འཁྲུངས་དཔེ་རྒྱས་བསྡུས་ཤིན་ཏུ་མང་ངོ༌། ད་ལྟའི་ཆར་བོད་ལུགས་གསོ་རིག་
སྨན་ཁང་ཆེན་མོའི་མཁས་དབང་བྱམས་པ་འཕྲིན་ལས་མཆོག་ནས། མདོར་
ན་བོད་ལུགས་སྨན་པ་ཞིག་ལ་མཚོན་ན་བོད་ཀྱི་གསོ་རིག་ལ་ཐོས་བསམ་ཆེ་བ་
དང་ཕྱོགས་མཚུངས་སྨན་དཔྱད་རིག་པར་སྦྱང་བརྩོན་མ་བྱས་ཚེ་གོ་མཚོན་མེད་
155



པའི་དཔའ་བོ་དང་འདྲ་བར་ནད་ཀྱི་དགྲ་དཔུང་འཇོམས་མི་ནུས་ཞེས་དཔེ་་
མཚོན་དྲངས་ནས་གསུངས་ཡོད། དོན་དུ་སྔར་ནས་ད་བར་གསོ་རིག་དང་
སྨན་རིག་གཉིས་ཕྱོགས་ཀུན་ཏུ་དར་རྒྱས་ཆེན་པོ་བྱུང་ཞིང་། རྒྱལ་ཁབ་ཕྱི་ནང་
ཚང་མའི་གསོ་རིག་མཁས་ཅན་རྣམས་ཀྱིས་མཐོང་ཆེན་བྱ་ཡུལ་ཡིན་པའི་ཐུན་
མོང་མ་ཡིན་པའི་སྨན་རྫས་མང་པོ་ཞིག་བོད་ལྗོངས་ས་མཐོ་ཁོ་ནར་མ་གཏོགས་
ཡུལ་གྲུ་གཞན་དུ་དཀོན་ཚུལ་སྨན་གཞུང་སྒྲོལ་མའི་སྔོ་འབུམ་ལས་། བོད་ཡུལ་
སྐྱེ་བའི་སྔོ་སྨན་ཤིང་སྨན་བཤད། །གནས་མཆོག་ཁྱད་པར་ཁ་བ་ཅན་འདིར་ནི།
། སྨན་མཆོག་ཟིལ་པ་ཅན་དུ་རབ་གྲགས་པ། ། རྒྱ་གར་རྒྱ་ནག་བལ་པོ་ག་སེར་
གླིང་ཡུལ། །གྲུ་གུ་དོལ་པོ་ཁྲོམ་གྱི་ཡུལ་དག་ན། །སྨན་མཆོག་འདི་དག་མི་སྐྱེ་
བོད་ཡུལ་སྐྱེ། །ཞེས་གསུངས་པ་ལྟར་ནད་འཇོམས་པར་བྱེད་པའི་སྨན་གྱི་རྫས་
ཏེ། དེ་ ཡང་ནང་ གསེས་ སུ་དབྱེ་ན་སྨན་ གྱི་ རིགས་ རིན་པོ་ཆེའི་སྨན་དང་།
སའི་སྨན། རྡོ་སྨན། ཤིང་གི་སྨན། རྩིའི་སྨན། ཐང་གི་སྨན། སྔོའི་
སྨན། སྲོག་ཆགས་ཀྱི་སྨན་བཅས་རྣམ་གྲངས་བརྒྱད་ཡོད་པ་དེའི་ནང་ཚན་རྩ་
ཆེའི་རྩྭ་སྨན་སོགས་སྣ་ཚོགས་ཡོད་པས་ཡུལ་འདི་ཡང་སྦས་ཡུལ་ལུང་གསུམ་སྨན་
ལྗོངས་སུ། དབུ་མ་ནགས་ཀྱི་ནགས་ཤོད། ཅེས་པ་ནགས་ཀྱི་སྨན་ལྗོངས་སུ་
རི་སྐྱེས་སྨན་རིགས་སྣ་ཚོགས་དང༌། རྩི་སྨན་བྱེ་བྲག་མང་པོའི་རོ་བཅུད་དྲི་
ངད་ལྡན་པའི་ཚོགས་ཀྱིས་ཡོངས་སུ་ཁྱབ་པ་སྐྱེ་སེར་རླུང་གིས་བསིལ་ཞིང་ཡིད་དུ་
འོང་བ་གཡོབ་ཅིང༌། དེ་དག་གི་དྲི་ཞིམ་པོ་རྣམས་རིང་དུ་འཁྱེར་བ་རོ་བཅུད་
བཟང་པོ་དེ་དག་རྗེས་སུ་དྲན་པའི་བུང་བའི་ཚོགས་མགྲིན་པའི་གླིང་བུ་རབ་ཏུ་
སྙན་པ་གོས་བཟང་ལྟར་འཇམ་པའི་ལོ་མ་དང་འབྲས་བུ་གཡུར་དུ་ཟ་བའི་ལྗོན་
ཤིང་གི་ནགས་ཚལ་ཁྲོད་ནས་འདབ་ཆགས་དབྱར་གྱི་ཁུ་བྱུག་དང༌། ཀོ་ཀི།
འཇོལ་མོ་ལ་སོགས་པས་གསུང་སྙན་ལྷང་ལྷང་སྒྲོགས་པའི་ནགས་ཚལ་སྟུག་པོས་
ཡོངས་སུ་ཁེངས་པའི་རི་ཀླུང་དང༌། རི་སུལ། རི་ཤོད་བཅས་སུ་ཅི་བདེར་
156



གནས་པའི་རི་སྐྱེས་སྨན་རིགས་ཟུར་བཀོད་ཀ་མད་ ལྟར་བསྒྲིགས་པ་གཤམ་་
གསལ།
རི་སྐྱེས་སྨན་རིགས་ཟུར་བཀོད་ཀ་མད་ལྟར།
ཀ། ཀཎྜ་ཀ་རི། དཀར་པོ་ཆིག་ཐུབ། དཀར་པོ་སྦལ་རྒྱབ། ཀྱི་ལྕེ་་
དཀར་པོ། ཀྱི་ལྕེ་ནག་པོ། ཀླུ་བདུད་རྡོ་རྗེ། སྐྱེར་པ། སྐྱེར་འབྲུ།
སྐྱེར་པའི་མེ་ཏོག ཀླུང་ཤོ། ཀོ་ཤ།
ཁ། མཁན་ པ། མཁན་ཆུང་ གསེར་ མགོ། ཁྲག་ ཁྲོག་ པ། ཁྱི་ ཤིང་།
ཁུར་མང་། ཁྲོན་བུ།
ག་ག་དུར། གང་ག་ཆུང༌། གངས་ཐིགས། གླེང་མ། གླང་སྣ་མེ་ཏོག
རྒྱ་རྩི་དུག་ལོ། རྒྱ་མཚལ། གྲ་མའི་རྩ་བ། གྲོ་མ། གླ་སྒང་། གླ་
རྩི། གི་ཝང་། གུར་གུམ། གོ་སྙོད། དགོ་བའི་ཤ། དགོ་བའི་གྲེ་
བ། དགོ་བའི་ཕོ་བ། དགོ་བའི་བྲུན། སྒ་ཏིག སྒོ་ང༌། སྒོག་སྐྱ།
སྒོག་པ། སྒོང་ཐོག་པ། དགོ་བའི་རྭ།
ང། སྔོ་རྟ་ལྤགས། སྔོ་དེ་བ། སྔོ་དུག་མོ་ཉུང་། སྔོ་སྒ། སྔོ་རྟ་རྨིག་
སྔོ་སྟག་ཤ། སྔོ་སྲུབ། སྔོན་བུ།
ལྕ་བ། ལྕགས་རྡོ། ལྕམ་པ། ལྕགས་ཏིག་ནག་པོ། ལྕགས་ཕྱེ།
ལྕགས་ཏིག་ ར་མགོ་མ། ཅུ་གང་། ལྕུམ་རྩ། ལྕི་ཚ། ཅོག་ལ།
ཅོང་ཞི།།
ཇ།
ཆུ་རྩ། ཆུ་ཚན་རིང་བསྲེལ། ཆུ་ཚན། ཆུ་བལ། ཆུ་ལྡུམ་ཨོག་
དཀར། ཆུ་མ་རྩི། ཆུ་རུག་སྦྲུལ་ལག ཆེ་ཕྱུགས་མཁྱིལ་པ། .
འཇིབ་རྩི་དཀར་པོ། འཇིབ་རྩི་སེར་པོ། འཇིབ་རྩི་དམར་པོ། ཇ་
ཤིང་ཚེར་ནག འཇོལ་མོའི་ཤ།
ཉ་ཤ། ཉ་མཁྲིས། ཉ་ཕྱིས། སྙ་ལོ། ཉུང་མ། གཉན་རྭ། སྙི་
ཉ།
157



ཏ།
བ། ཉེ་ཤིང་། ཉེ་ཤིང་ཚེར་མ་མེད་པ།
རྟ་དཀར་རྨིག་པ། རྟ་ཁྲག སྟག་ཚེར། སྟག་མའི་མེ་ཏོག་དམར་པོ།
སྟག་མའི་མེ་ཏོག་སེར་པོ། རྟག་ངུ་སེར་པོ། ཏང་ཀུན། སྟང་ཟིལ།
སྟབ་སེང་། སྟག་གཟིགས་མེ་ཏོག་ལི་སེར། སྟག་གཟིགས་མེ་ཏོག་
ཞན་པ། སྟག་ལྤགས་དར་ཡ་ཀན། ཏིག་ཏ། ཏེ་ལོའི་ཤ། སྟོང་
སྒྲིལ།
ཐ།
ད།
ཐ་རམ། ཐང་ཕྲོམ་དཀར་པོ། ཐང་ཕྲོམ་ནག་པོ། ཐང་ཕྲོམ་ལང་
ཐང་རྩི། ཐར་ནུ། མཐིང་རྒྱུས། མཐིང་སྔོན། །
ད་ཏྲིག ད་ལི་དཀར་པོ། ད་ལི་སྨུག་པོ། འདམ་བུ་ཀ་ར། དར་
ཡ་ཀན། མདུང་རྩེ་དཀར་པོ། མདུང་རྩི་སྨུག་པོ། དུར་བ། དུང་
ཐལ། དེ་བ། དུར་བྱིད། དྲེས་མའི་མེ་ཏོག དྲེས་མའི་འབྲུ་གུ།
དྲེད་མོང་མཁྲིས་པ། བདུད་རྩི་སྨུག་པོ། འདྲེ་ཚེར་མ། རྡོ་རིག
རྡོ་སོལ། རྡོ་ཐལ། རྡོ་དུང༌། རྡོ་རྒྱུས། རྡོ་ཞོ། རྡོ་མཁྲིས། རྡོ་
ཆུ། རྡོ་ཁབ་ལེན། རྡོ་བྱེའུ་མགོ། རྡོ་གི་ཝང་། ལྡོང་རོས། ལྕམ་
བུ་རེ་རལ། ལྡུམ་བུ་ཁྲག་ཆོད། །
ན་རམ། ན་ག་གེ་སར། ནས་དཀར་ནག ནག་མཚུར། ནད་མ་
འབྱར་མ། གནའ་བའི་རྭ་ཅོ། །
པ་སག་རྩ་བ། དཔའ་བོ་དཀར་སེར། པར་པ་ཏ། སྤང་རམ་ལོ་མ་
ཆེ་ཆུང་། སྤ་རྒོད། སྤང་སྤོས། སྤང་རྒྱན་དཀར་པོ། སྤང་རྒྱན་
སྔོན་པོ། སྤང་རྒྱན་ནག་པོ། སྤང་ རྒྱུན་ ཁྲ་བོ། སྤང་ རྩི་ དོ་ བོ།
སྤྱང་ཚེར་ དཀར་ནག་ཁྲ་གསུམ། སྤྱང་ཀིའི་ལྕེ། སྤྱང་ཀིའི་ ཕོ་ བ།
པྲི་ཡང་ཀུ། སྤྲ་བ། སྤུ་ནག སྤུ་དཀར། སྤུ་དཀར་རྩེ་བ། སྤུ་
དཀར་འབྲས་བུ། སྤུ་མའི་བུ།
ན།
པ།
158



ཕ།
བ།
ཕ་བ་དགོ་དགོ། ཕག་ཁྲག ཕག་ཚིལ། ་་ ཕག་པའི་ལྕེ། ཕག་བྲུན།
ཕང་མའི་འབྲས་བུ། འཕྱི་བའི་མཆིན་པ། འཕྱི་བའི་ཤ། ཕུར་ནག
བ་ལུ། བ་སྤུ། བ་བླ། བ་ནུ། བ་ཤ་ཀ། བ་ལི་ཀ། བེ་ལྗང་རེ་
རལ། དབང་ པོ་ ལག་ པ། དབྱར་ རྩྭ་ དགུན་ འབུ། བྲག་ སྤོས།
བྲག་སྐྱེས་བྱེ་སྲན་དཀར་པོ། བྲག་ལྕམ། བྲག་ཞུན། བྲག་སྐྱ་ཧ་བོ།
སྦྲང་རྩི། སྦལ་པའི་ཤ། བྱང་པ། བྱ་རྐང་། བྱ་ཕོ་ཙི་ཙི། བྱ་
དེའི་ ཤ། བྱ་རྒོད་ ཤ། བྱ་ཝང་ ཤ། བྱི་ཚེར། བྱི་རུག་སེར་པོ།
དབྱི་མོང་དཀར་པོ། འབྲི་ཏ་ས་འཛིན། འབུ་སྐྱོགས། འབུ་སུ་་
ཧང༌། འབྲུག་རུས། སྦྲུལ་ཞག་ཆེ་ཆུང་གཉིས། བུལ་ཏོག བྲེ་ག
བྲེ་གུ་གསེར་ཐིག བྱེ་རུག བྱེའུ་ལ་ཕུག བྱེའུ་ཚེར། བྱེའུ་་་་
མཆིལ་ པའི་ ཤ། བྱེ་སྲན་དཀར་པོ། བོང་ང་དཀར་པོ། བོང་ང་
དམར་སེར། བོད་ལབ།
མ་ནུ་ཨ་ཁྲོ་ག མིང་ཅན་སེར་པོ། མིང་ཅན་ནག་པོ། མུ་ཟི་ནག་པོ།
སྨུག་པོ་སྦལ་རྒྱབ། མེ་ཏོག་ལུག་མིག མེ་ཏོག་གླང་སྣ། མེ་ཏོག་
སེར་ཆེན། མེ་ཏོག་གངས་ལྷ།
རྩ་མཁྲིས། རྩྭ་རམ་པ། རྩྭ་ཨ་ཝ། ཚངས་པ། །
ཚར་བོང་རྩ་བ། མཚལ། མཚེ་ལུམ། ཚེར་སྔོན། ཚེར་ལྡུམ།
མཛེར་ལྡུམ། མཛོའི་འོ་མ། འཛེང་།
ལུ་ཡི་གློ་བ། །
ཞ་རྡོ། ཞིམ་ཐིག་དཀར་པོ། ཞིམ་ཐིག་སྨུག་པོ། ཞིམ་ཐིག་སྔོན་པོ།
ཞིམ་ཐིག་ནག་པོ། ཞོ་སྤྲིས། །
ཟུ་པོ་ལོ་མ་ཉག་ཅན། ཟ་ཕོ་ཙི་ཙི། ཟུ་པོའི་འབྲུ་གུ ཟངས་རྩི་
དཀར་པོ། ཟངས་རྩི་དམར་པོ། ཟག་ཐིག ཟི་ར་དཀར་པོ། ཟི་
159
མ།
ཙ།
ཚ།
ཛ།
ཝ།
ཞ།
ཟ།



ར་ནག་པོ། ཟུར་ལུགས་སྙི་བ། བཟའ་བདུད་དཀར་པོ། བཟའ་
བདུད་ནག་པོ། གཟིག་རུས། ཟེ་ཚྭ། གཟེར་འཇོམས།
འ། འུག་ཤ། འོམ་བུ། འོམ་མོ་སེ།
ཡ། ཡ་བ་ཀ་ར། གཡའ་ཀྱི་མ། ཡུ་མོ་མདེའུ་འབྱིན། ཡུང་མ། །
ར། རའི་ཀླད་པ། ར་ཁྲག རའི་མཆིན་པ། ར་མཉེ། རམ་པ། རི་
ཤོ། རི་བོང་གི་ཀླད་པ། རི་བོང་གི་སྙིང་། རེ་རལ། རེ་ལྕག་པ།
རེ་སྐོན་རྩི་དམར། རོང་སྐྱེར་པ། །
ལ། ལ་ལ་ཕུད། ལ་ཕུག ལི་ག་དུར། ལུག་མུར། ལུག་ཀླད། ལུག་
ཐུག་རྭ། ལུག་རུ་སྨུག་པོ། ལུག་རུ་སེར་པོ། ལུག་རུ་དམར་པོ།
ལུག་རུ་དཀར་པོ། ལུག་མཉེ། ལུག་སུག་མེ་ཏོག་ ལུག་ཐོང་མིག
ལོ་མ་ཆེ་བའི་ཟི་ར་སེར་པོ།
ཤ། ཤ་བའི་རྭ། ཤ་བའི་ཁྲག་རྭ། ཤ་བའི་ཁྲག ཤ་བའི་ཚི་ལུ། ཤང་
ཤང་དྲིལ་བུ། ཤང་དྲིལ་དམར་པོ། ཤང་དྲིལ་ སེར་པོ། ཤུ་དག་
དཀར་པོ། ཤུ་དག་ནག་པོ། ཤུག་པ་ཚེར་ཅན། ཤུག་པའི་འབྲས་
བུ། ཤོ་མང་རྩ་བ།
ས། ས་རྫི་ཀ། སྲད་དཀར། སྲན་ཆུང་། སྲམ་ཤ། སྲམ་གྱི་མཆིན་པ།
སུག་པ། སུམ་ཏིག སེ་བ། སེ་བའི་མེ་ཏོག སྲེ་མོ་ཤ། གསེར་
ཏིག གསེར་སྐུད། གསེར་རྡོ། སོག་ཀ་པ། སྲོལ་གོང་སེར་པོ།
སྲོ་ལོ་དཀར་པོ། སྲོ་ལོ་སེར་པོ། སྲོ་ལོ་སྨུག་པོ། སྲོ་ལོ་དམར་པོ།
ཧ། ཧ་ཤིག ཧ་ལོ་མེ་ཏོག ཧོང་ལེན། ལྷང་ཚེར། །
ཨ། ཨ་ བྷི་ཥ། ཨ་ ཀྲོང་། ཨུག་ཆོས་ དཀར་པོ། ཨུག་ཆོས་དམར་པོ།
ཨུག་ཆོས་སེར་པོ། ཨུཏྤལ་སྔོན་པོ། ཨུཏྤལ་རལ་གྲི་སྔོན་པོ།
དེ་ལྟར་རང་རེའི་ཁུལ་འདིར་མཐོང་ཐོས་བྱུང་རིགས་སྨན་རིགས་རྣམ་
160



གྲངས་ ༣༠༠ ལྷག་ཡོད་པའི་ཆ་རྐྱེན་འདི་དག་ལ་བལྟོས་ནས་བཤད་ན་ནགས་
ཤོད་སྦས་ཡུལ་སྨན་ལྗོངས་ཞེས་པ་མིང་དོན་མཚུངས་པའི་ས་ཁུལ་འདི་ཡི་ད་ལྟ་
ཡོད་པའི་སྨན་རིགས་རྣམས་བེད་སྤྱོད་གང་ལེགས་དང་འབྱུང་འགྱུར་ཆེད་དུ་
སྨན་རྫས་གསར་པ་རྩད་གཅོད་དང་མི་མངོན་པའི་ནུས་ཤུགས་འདོན་སྤེལ་གང་
ལེགས་གནང་ནས་ནད་ཀྱི་དགྲ་དཔུང་འཇོམས་པའི་ཆེད་དུ་གསོ་རིག་མི་ཉམས་
གོང་འཕེལ་དང་རྒྱུན་འཛིན་གྱིས་མཁྱེན་དཔྱོད་གང་ལེགས་དང་མཐོང་གོམས་
མྱོང་གསུམ་གྱི་ཞིབ་འཇུག་དང་ལག་ལེན་བྱས་ཐོག་མི་རིགས་ཀྱི་ཤུལ་བཞག་གསོ་
རིགས་མ་ཉམས་པར་སྲོལ་འཛིན་ངེས་པར་དུ་བསྒྲུབ་དགོས་ངེས་རེད།
ད་ནི་ཆུ་ཚན་སྐོར་དེ་ཡང་། སྤྱིར་ཆུ་ཚན་ཞེས་པ་ནི། རླན་གཤེར་ཆུ་ཡི་
དངོས་པོ་ལ། རེག་བྱ་མེ་ཡི་རང་བཞིན་ཅན། དེས་ན་ཆུ་ཚན་ཞེས་བརྗོད་དོ།
ཞེས་ལྟར་རང་རེའིཁུལ་དུ་གང་སར་ཆུ་ཚན་མང་དག་ཡོད་པ་དེ་རྣམས་རང་བྱུང་
ཁམས་ཀྱི་རང་གྲུབ་ཀྱི་ནུས་པ་ཐོན་པའི་ཆུ་ཚན་ཡིན་པ་སྨོས་ཅི་དགོས། ཆུ་
ཚན་ཞེས་པ་ངོ་བོའི་ཐོག་གྲུབ་ཆ་རིགས་ཁ་ཤས་ཡོད་པ་སྟེ་དཔེར་ན། མུ་ཟི་ལ་
རིགས་མི་འདྲ་བ་དཀར་པོ་དང་། དམར་པོ། སེར་པོ། ལྗང་ཁུ། ནག་
པོ་སོགས་ཀྱི་རིགས་ལྔ་དང་གཞན་ཡང་རྡོ་ཞོ་ལ་ཕོ་རྡོ་དཀར་ནག་གཉིས་དང༌།
མོ་རྡོ་དཀར་ནག་གཉིས། རྡོ་ཞོ་ཕལ་པ་ཞེས་པ་ལྔ་དང༌། དེ་མིན་ཅོང་ཞི་
དང༌། ཕོ་ཅོང་མོ་ཅོང་སོགས་རིགས་ལྔ་ལ་སོགས་པ་ད་དུང་རྒྱས་པར་དབྱེ་ན་
དེ་དག་རེ་རེ་ལའང་མཆོག་དང༌། རབ། འབྲིང༌། ཐ་མ་སྟེ་རིགས་བཞི་རེ་
དབྱེ་ཡོད་པ་དེ་དག་ལའང་རིགས་མང་པོ་འབྱུང་ཚུལ་ཡོད་རབས་འདུག དེ་
དག་ཐོན་པའི་ཡུལ་དང་ཁ་དོག་དྲི་རོ་བཅས་ཀྱི་བརྟག་ཐབས་དང་། འབྱུང་
སའི་གནས་ཀྱི་ཡོན་ཏན་ཁྱད་པར་ཅན་དང་ནམ་ཟླ་དུས་ཚོད་སོ་སོའི་ནང་ཆུ་
ཚན་སོ་སོའི་ཕན་ནུས་དང་ནད་སོ་སོའི་ཆུ་ཚན་རིགས་གང་འཕྲོད་པ་དང་བླང་
དོར་གནས་རྣམས་ཤེས་པ་བྱེད་དགོས་པ་ནི་གལ་ཆེ་བ་ལོས་ཡིན། ཕན་གནོད་
161



ཀྱི་བླར་དོར་མ་འབྱེད་ན་ཆུ་ཚན་ནང་ནས་རིགས་ཁ་ཤས་དུག་ཆུ་དང་རུལ་ཆུ་ལ་
སོགས་སྤང་བར་བྱེད་དགོས་ཚུལ་དོ་སྣང་བྱེད་རྒྱུ་གལ་ཆེ་བ་འདུག
རང་རེའི་ཁུལ་དུ་གཤམ་གསལ་ཆུ་ཚན་མི་འདྲ་བ་ཁག་ཁ་ཤས་ཡོད་པ་སྟེ།
དེའང༌ ཤིག་ཆུར་ཚ་འགག་དང་། ཚ་འོག ཚ་སྒམ། ལུང་སྔོན་ཚ་ཆུ་་་
བཅས་དང་། འབྲི་ལུང་གི་ན་གཡང་དང་། ཚྭ་འགག ཆག་རྩེའི་ཚ་ལུང་།
རྩ་ལའི་ཚ་མདོའི་ཚ་འགགས། ཟླ་ཐང་གི་དགྱིས་མདོ་ཚ་ཁ་དང་། གླ་འགག་
ཚ་ཆུ། ཚ་ཆུའི་མཐའ་མགོའི་ཚ་ཁ་དང་། གནས་ཤོད། མགོ་ཐོག་ཚ་ཆུ།
རླན་ཆུའི་ཀ་རོང་འཕྲང་དམར་ཚ་ལུང་དང་ཡི་ར་ཚ་ཁ། འབྲི་རུའི་སྦྲུལ་ནང་
ཚ་ལུང་དང་། སེན་ཚའི་ཡ་གོང་ཚ་ཁ། གཤམ་ཆུའི་འོག་མ་ཚ་ ཁ་ དང༌།
གོ་བོ་ཆུ་མགོ་བཅས་སོ། དེ་དག་ཕལ་ཆེ་བ་ནི་ཆུ་ཚན་གྱི་ཕན་ནུས་རྟོགས་མ་
ཐུབ། ཆུ་ཚན་ཁ་ཤས་ནི་འབྲེལ་ཡོད་ཚན་རྩལ་མཁས་ཅན་རྣམས་ཀྱིས་ཞིབ་
འཇུག་གི་ནུས་པ་འདོན་སྤེལ་གང་ལེགས་བྱས་ཐོག་ཆུ་ཚན་ཁ་ཤས་སྨན་དཔྱད་
བྱས་པ་ཙམ་དུ་མ་ཟད་གློག་ཤུགས་དང་ཆུ་འཁོར་ལ་སོགས་གཏོང་ཐུབ་ཀྱི་ཡོད་
པ་དང་འབྱུང་འགྱུར་དེ་བས་ཕན་ནུས་འདོན་སྤེལ་གང་ལེགས་བྱེད་ཐུབ་ངེས་
རེད་ཅེས་སྨྲས་པ་འདི་ལྟ་ སྟེ། ས་ཕྱོགས་ གཞན་འགར་ དཀོན་ཞིང་འཚོལ་་་
དཀའ་ས་མཐོའི་དམིགས་བསལ་སྨན་རིགས་ཀུན། ། ས་སྟེང་སྐྱེ་འགྲོའི་གསོས་
སུ་གྱུར་པ་ས་ཡི་རྩི་སྨན་རིགས་སྣ་ཚོགས། ། སྨན་པའི་ཡོན་ཏན་རིག་གནས་ཅི་
མཁས་སྨན་རྫས་མ་ཚང་ནད་བཅོས་དབེན། ། སྨན་རིགས་ཉེར་མཁོ་མཚམས་
སྦྱོར་ཞུས་པ་སྨན་དཔྱད་ཉམས་མྱོང་ལག་ལེན་མཛོད། །
གསོ་རིག་ཀ་ཕྲེང་།
ཀ་ཡི་བྱམས་དང་བརྩེ་བའི་སྨན་གྱི་བླ། །།
162



ཁ་བ་ཅན་དུ་གཡུ་ཐོག་གསར་རྙིང་གི། །
ག་ས་ག་ལ་འཆི་སྐྱོབ་བདེ་བའི་དོན། །
ང་ཅག་གསོ་བའི་རིག་ལམ་རྒྱུན་སྲོལ་གཏོད། །
ཅ་ཅོ་ལས་བྲལ་བརྩོན་སེམས་སྙིང་ནས་དད། །
ཆ་རྐྱེན་འཛོམས་པའི་སྦས་ཡུལ་སྨན་ལྗོངས་སུ། །
ཇ་མར་ལོངས་སྤྱོད་སུམ་རྩེན་ཀུན་དགའ་སྟེར། །
ཉ་ཆུ་འདྲེས་འདྲ་རྒྱ་བོད་གསོ་རིག་དར། །
ཏ་ལེར་ཉི་སྒྲོན་གསལ་བའི་རྒྱུད་བཞི་འདི། །
ཐ་མས་སྙིགས་འགྲོར་བརྩེ་བའི་སྐྱ་རེངས་དྲངས། །
ད་ལྟ་མི་རིགས་རང་གི་རྒྱུན་སྲོལ་ཉིད། །
ན་གཞོན་བོད་ཀྱི་གནས་ལྔ་གཡེང་མེད་བརྩོན།
s
པ་ཏྲའི་རིས་མཚུངས་རྣམ་བཀྲ་ལྗོངས་འདི་རུ། །
ཕ་ལམ་ལྟ་བུའི་འཕགས་བོད་འཚོ་བྱེད་ཚོས། །
བ་མོ་ཉི་མས་འཇོམས་ལྟར་ནད་དཔུང་བཅོམ། །
མ་འོངས་གསོ་རིག་རྒྱུད་འཛིན་པད་ཚལ་བཞད། །
༴
ཙ་ར་ཀ་ཡི་གཞུང་དང་མན་ངག་གཏེར། །
163



ཚ་ཚ་འུར་འུར་གསོ་རིག་གཞུང་མཐའ་དག །
ཛ་ལང་རྩིང་སྤྱོད་དོར་ནས་སྨན་དང་རྩིས། །
ཝ་ལེར་ཡིད་ལ་འཆད་ཉན་སྦྱངས་བརྩོན་བྱ། །
ཞ་ལུ་གསར་འབུས་ལྟ་བུའི་གཞོན་སྐྱེས་རྣམས། །
ཟ་འོག་དར་གོས་མཛེས་རྒྱུན་གང་འདོད་ལས། །
འ་ཅག་ཤེས་རིག་བང་རྩལ་འགྲན་འདིར་སྤྲོ། ། །
ཡ་རབས་སྤྱོད་བཟང་མི་ཡི་རྒྱན་མཆོག་ཡིན། །
ར་བ་གངས་རིས་ཡོངས་བསྐོར་ཞིང་འདི་རུ། །
ལ་རྒྱ་གཞུང་བཟུང་མྱོང་ཁྲིད་མཁས་པས་བསླབ། །
ཤ་ཞེན་གུས་བཀུར་བྱམས་ལྡན་སྤྱོད་བཟང་དེ། །
ས་ཕྱོགས་ཀུན་ཏུ་དཔལ་ཡོན་རྒྱས་པར་མཛོད། །
ཧ་གོ་དོན་ལྡན་གསོ་རིག་རྒྱུས་མེད་བློས། །
ཨ་སྡུག་བདག་གིས་ཀ་ཕྲེང་འདི་ཕུལ་བས། །
ཧ་ཅང་རྣ་བར་སྙན་པ་མ་མཆིས་ཀྱང་། །
ཨ་ཅང་སོར་རྩེའི་འདི་ཐལ་དགེ་ལེགས་འཕེལ། །
རིང་རིང་ལོ་རྒྱུས་རིང་པོ་གསོ་བ་རིག །
༠༠
164



ཐུང་ཐུང་དུས་ཚོད་ཐུང་ནང་མི་ཚེ་གཅིག །
སྙན་སྙན་གྲགས་པའི་སྙན་པ་སྨན་ལྗོངས་སུ། །
གྲགས་གྲགས་གསོ་རིག་གྲགས་ལྡན་སློབ་གཉེར་བཟང་། །
དྲོ་དྲོ་ཏང་གི་དྲོ་སྐྱིད་མི་སེམས་སྒུལ། །
བཟང་བཟང་བྱ་བ་བཟང་པོ་བརྗོད་ལས་འདས། །
མང་མང་ཞིང་འབྲོག་མང་ཚོགས་མཐེ་བོང་བསྒྲེངས། །
དགའ་དགའ་སྤྲོ་སྤྲོའི་དགའ་གླུ་འདི་ན་ཐལ། །
དེ་ལྟར་གངས་ཅན་བྱང་གི་ས་ཁུལ་དུ། །
ཉི་མའི་འོད་རླབས་འཕྲོས་པའི་གསོ་རིག་བཅུད། །
རྒྱུད་འཛིན་ཚེ་སྲོག་སྐྱབས་སྦྱིན་རྣམ་པར་རྒྱལ། །
ཡང་ངོའི་ཟླ་བཞིན་འཕེལ་བའི་བཀྲ་ཤིས་ཤོག །
165



ལེའུ་གསུམ་པ། ནགས་ཤོད་རོང་སྐོར་
གནས་ཀྱི་ལོ་རྒྱུས།
ཏཱ་ལའི་ནགས་དང་རི་ཆུ་ཉམས་དགའ་དྭངས་པའི་གནས་ཆེན་གཡའ་སྤང་རོང་འབྲོག་འབྲེལ།
ཐ་གྲུ་ཀུན་ཏུ་བསྐལ་པའི་མུན་གསལ་སྒྲོན་མེ་མཁས་གྲུབ་ཚད་དང་ལྡན་པའི་གནས།
ད་ལྟའི་བསྐལ་བ་བཟང་པོ་མིག་ལྡན་ཀུན་གྱི་བསྔགས་པར་འོས་པའི་ས་ལེར་མཐོང་
།
ན་བུན་དྭངས་པའི་ཞོགས་པའི་སྣང་བ་གཞན་ཕན་སེམས་བསྐྱེད་གཏམ་དུམ་སོར་འཕྲུལ་བཀོད།
འོ་ན། ལུང་ལྔ་ལྗོངས་གསུམ་གངས་ཉི་ ཤུ་ཞེས་པའི་ནང་གི་ལྗོངས་་་
གསུམ་ནི། པདྨ་བཀའ་ཐང་ལས། ལྷོ་ནུབ་མཚམས་ན་སྦས་ཡུལ་འབྲས་མོ་
ལྗོངས་ ༧ ནུབ་བྱང་མཚམས་ན་སྦས་ཡུལ་མཁན་པ་ལྗོངས་ 9 བྱང༌ ཤར་་་་་་་
མཚམས་ན་སྦས་ཡུལ་ལུང་གསུམ་ལྗོངས་ ༧ ཞེས་པའི་ནང་ཚན་སྦས་ཡུལ་ལུང་
གསུམ་ལྗོངས་གྱི་ཁམས་སྟོད་ས་ཡི་ཐིག་ལེར་ནགས་ཤོད་སྦས་ཡུལ་ཞེས་པའི་སར་
གནས་ཀྱི་རི་བོ་ཚོགས་མང་པོས་ཁེངས་པའི་ནགས་ཤོད་རོང་སྐོར་ཞེས་མཐའ་
ནས་སྐོར་སྟེ། གནས་ཀྱི་རི་མཚོ་སྐོར་རྒྱུ་ཡོད་པ་དེ་ཡང་། བོད་ཡུལ་བཀྲ་ཤིས་
པའི་རི་ཆེན་བརྒྱད་ཀྱི་གཙོ་བོ་ཁམས་ཀྱི་དུ་བ་རིའམ། ཡང་ན་ཁམས་ ཤག
ཡང་དུ་ཁམས་སྲིན་མོ་རྫོང་ཞེས་པའི་གནས་དེར། སློབ་དཔོན་པདྨ་འབྱུང་
གནས་ཀྱིས་ཞབས་ཀྱིས་བཅགས། ལྷ་འདྲེ་དམ་ལ་བཏགས། གཏེར་ཁ་མང་
པོ་སྦས། མདོ་རི་མཁའ་འགྲོ་འབུམ་དེལ་གྱི་བཞུགས་ཁྲི། སེང་གེ་འགྱིང་
སྣོལ་གྱི་སྟེང་དུ་ཚོགས་ཀྱི་འཁོར་ལོ་བསྐོར། ཡེ་ཤེས་པ་དང་འཇིག་རྟེན་གྱི་
166



འཁོར་རྣམས་ལ་ཆོས་ཀྱི་གདམ་པ་བརྩལ། གནས་འདིར་ལྷ་ཚོགས་རྣམས་ཀྱི་
མཚན་དོན་བསྟན། དད་འདུན་གྱི་ཕན་ཡོན་སོགས་གསུངས་པའོ། དེའང་
གནས་འདིའི་མཚན་ཉིད་ནི། དབུས་ཀྱི་རི་བོ་རིའི་རྒྱལ་པོའི་རྣམ་པ་དང་་
ཕྱོགས་དང་ཕྱོགས་མཚམས་ཀྱི་རི་བོ་འདི་རྣམས། གསེར་གྱི་རི་བདུན་དང་།
རོལ་པའི་མཚོ་བདུན་གྱི་རྣམ་པ་སྟེ། བྱིན་ཆེ་ཞིང་བརྗིད་ཉམས་བཀོད་པའི་
ཁྱད་པར་དུ་མ་དང་ལྡན་པའི་ཕུན་སུམ་ཚོགས་པའི་གླིང་ཆེན་པོར། ཇོ་བོ་
དཔལ་འཛོམས་དཀར་པོ་བྱ་བ་འདི་ཡང་ཐུགས་རྗེ་ཆེན་པོ་ཕྱག་སྟོང་སྤྱན་སྟོང་
རང་བྱུང་དང་ཁྲོ་བོ་ཆེ་མཆོག་ཧེ་རུ་ཀ་ ༧ ལ། དཔལ་ཆེན་པོ་དགུ་རང་བྱུང་
ཕག་མོ་མཁའ་འགྲོ་ནག་པོའི་ཚུལ་དུ་གསལ་བའི་ཡབ་ཡུམ་མཚོ་དང་། དངོས་
གྲུབ་སྟེར་བའི་ཡན་ལག་བརྒྱད་ལྡན་གྱི་ཆུ། ཕོ་བྲང་གི་ཁྲུས་སྒོ་ནས་བཀྲུས་ན།
ཚེ་ལ་གནོད་པའི་རྐྱེན་རྣམས་སེལ། སྡིག་སྒྲིབ་དག གནན་གཏད་སེལ་ལྡེ་
བརྒྱུད་ཀྱི་འཇིག་པ་ཟློག ནད་གདོན་ཀུན་ཀྱང་འཇོམས། གྲིབ་ཐམས་ཅད་
སེལ། མཚམས་མེད་ལྔ་བྱས་སྡིག་པ་འདག བན་བཙུན་འདུལ་ཁྲིམས་་་
ཉམས་པའི་སྡིག་པ་འདག ཉམས་ཆགས་རྟོག་གྲིབ་ཕོག་པའི་སྒྲིབ་པ་བྱང་
གསུངས། ཁྲུས་སྒོ་དེའི་ལྷོར་མིག་རྒྱང་གང་སར་ཕྱིན་པ་ན། མ་འོངས་པ་
རྣམས་ཀྱི་རྟེན་སྐལ་ཡིན་པས། ཨོ་རྒྱན་རིན་པོ་ཆེའི་སྐུ་རྗེས་ཡོད། གཞན་
ཡང་སྒྲུབ་ཆུ་དང་ཀླུ་ཆེན་བརྒྱད་དང༌། ཀླུ་མོ་འབུམ་གྱི་ཕོ་བྲང་བཅས་འདས་
པའི་མཚམས་ན་འགག་སྲིན་པོའི་གྲེ་བ་འདྲ་བ་ཞིག་ན། སློབ་དཔོན་རིན་པོ་
ཆེའི་ཞབས་རྗེས་ཡོད་པ་ལ་སྨོན་ལམ་གང་བཏབ་འགྲུབ་ཅེས། དེ་ནས་ཀྱང་ཆུ་
འཕྱུར་བཅུ་གསུམ་ཡོད་པ་ལ། མ་མཁའ་འགྲོའི་ཁྲུས་བྱང་དང་། ཆུ་འཕྱར་
རེ་ལ་ཁྲུས་བྱང་རེ་རེ་ཡོད་པ་རེད། གཞན་ཡང་འཇིག་རྟེན་པའི་ལྷ་ཀླུ་རྣམས་
ཆོས་བཤད་པའི་གནས་འདིར་འདུས་པའི་རྟགས་སུ་རྗེས་བཞག་པ་འགའ་ཡང་
ཡོད་པ་རེད། བྲག་ངོས་སུ་ཁྲག་འཐུང་ལྔ་བཅུ་དང་། བདེ་གཤེགས་མཆོད་
167



བརྒྱུད་རྣམས་རང་བྱུང་གི་ཚུལ་དུ་བཞུགས། སྦ་དོང་དྲུག་ཐུབ་པ་དྲུག་གི་་
གནས། མཐའ་བསྐོར་དུ་ཕུག་པ་རིག་ལྔ། ཁུ་རུ་འ ཕྲང་། མེ་མོ་རག་ཕོམ།
མེ་འབར་སྒྲུབ་ཕུག་སོགས་དང་། ཕུག་ནག་དང༌། ཕུག་དཀར། ཕུག་
སེར། ཕུག་དམར། ཕུག་སྔོན་སོགས་ཁག་སོ་སོར་ཕག་མོ་རིགས་ལྔའི་གནས་
ཡོད་པ། གཞན་ཡང་སེང་གེ་གནམ་མཆོངས། རྒྱལ་བ་ཆུ་རོག་ གཡུ་ ཕུག
མཚོ་རྒྱལ་གསང་བའི་ཕུག་པ་དེ་དག་ཞིབ་པར་ཞུ་ཚོད་མེད་པར་གནས་འདིར་
ཡོན་ཏན་བསམ་གྱིས་མི་ཁྱབ་པ་ཡོད་དོ། སློབ་དཔོན་གྱིས་ད་ལྟ་མི་མེད་ལ་
ལུང་འདི་རྣམས་སུ་མིའི་འགྲོ་བ་མཆེད་ཅིང་ས་འདིར་ཡུལ་གྲོང་ལྷམ་མེར་ཆགས།
མདོ་སྔགས་གཉིས་ཞེས་བསྟན་པ་འབྱུང༌། སྡེ་དགོན་སྐར་ཚོགས་བཀྲ་ལྟར་
ཡོང༌། སྡེ་རེ་ལ་དགོན་རེ་སྦྲེལ། གྲོང་རེ་དང་དཔོན་རེ་སྦྲེལ་བ་ཞིག་ཡོང་
གསུངས། ཁམས་ཉི་མ་གྲགས་པའི་གདན་ས་ཆགས་རི་དགོན་དང་བྱ་རུམ་
ནག་པོ་ཐོད་འཕྲེང་གིས་ཕྱག་བཏབ་པའི་ཀ་འོག་དགོན་ཚུད་ཡོད། དེ་ནས་
ནགས་ཤོད་སྟག་ཕུའི་ཙ་རི་ཞེས་གཏེར་གནས་ཁྱད་དུ་འཕགས་པ་དེར་ཚུད་ཡོད།
སྟག་ཕུའི་ཙ་རི་ཞེས་པ་ནི། རི་བོ་དེ་ཡི་རྩེ་ལ་དབྱིབས་བྱང་ཆུབ་མཆོད་རྟེན་
ཚུལ་དང་ལྡན་ཡོད། དེའི་རྩེ་ལ་འཇའ་ལམ་དཀར་པོ་ཞིག་རྒྱ་གར་གངས་རིར་
འཕྲོས་ པའི་ དུས་ གཏན་ དུ་ གནས་ གངས་ རི་ དང༌ དབྱེར་ མེད་ པ་ གསུངས།
དེའི་གཡས་སུ། ཟངས་མདོག་དཔལ་རིར་ རྩེ་ནས་འཇའ་ལམ་དམར་པོ་་་་
འཕྲོས་ནས། ལྷོ་ནུབ་པདྨ་འོད་དུ་འཕྲོས། རྟག་ཏུ་ གུ་རུའི་སྒྲུབ་ཕྲུག་ལ་་
གནས། བྱང་ཆུབ་མཆོད་རྟེན་གྱི་གཡས་གཡོན་གཉིས་ནས་ སྒྲོལ་མ་དཀར་
སྔོན་ཐུགས་ཀ་ནས་འཇའ་ལམ་སྔོན་པོ་རྩ་རི་རོང་ཆེན་ལ་འཕྲོས། དེའི་འོག་ཏུ་
མཁའ་སྤྱོད་སྐོར་གསུམ་(རྣལ་འབྱོར། ཕག་མོ། མཁའ་སྤྱོད་)གནས་པའི་
བྲག་ཙ་རི་བདེ་མཆོག་དབུ་མའི་ཕོ་བྲང། གཡོན་གྱི་ཕྱོགས་ནས་བདེ་མཆོག་
ཕུག་པ། གཤིན་རྗེ་ཕོ་རོང་མོ་རོང་ཚུད་པའི་གནས་གཏེར་སྲུང་སྟག་མོ་བྲག་
168



རང་བྱུང་ཡོད་པ། ཕུག་པ་དེ་ནས་བྱང་མེ་མོ་བྲག་ལ་གཏུགས་པ་ཟེར་སྲོལ་
ཡོད། དེའི་གཡོན་ཕྱོགས་སུ་རྣམ་ཐོས་སྲས་ཀྱི་གནས་ཡོད་པ་དང་། དེ་ནས་
བྲག་བལ་པོ་ཞེས་པ་ཡོད་པའི་གནས་དེ་ནི་སྟག་ཕུ་བསྟན་པའི་རྒྱལ་མཚན་མཆོག་
ཉིད་གར་ཕེབས་སུ་བལ་པོ་དེས་རྗེས་སུ་འབྲང་བ། གནས་དེར་སླེབས་ཚེ་བལ་
པོ་ཁྱོད་འདིར་སྡོད་གསུངས་ནས་ བཀའ་བསྒོས། ཕྱིས་སུ་ཚོང་ལྷ་བསོ་རྒྱུ་་་
མཛད། གུ་རུའི་སྒྲུབ་ཕུག་གི་ གཞོགས་གཡས་སུ་ སེང་གདོང་ ཕུག་ པ་ཡོད།
དེའི་སྦུག་ཏུ་མ་མཁའ་འགྲོའི་ཚོགས་གཞོང་དང༌། ཚོགས་རང་བྱུང་འཆི་མེད་
ཚེ་ཡི་བདུད་རྩི་ ཡོད་ པ། དེའི་ གཡས་ ཕྱོགས་ སུ་ བདུད་རྩི་ ལྷ་ཆུ་ཞེས་ པ་དེ་་
བཀྲུས་པ་དང་འཐུང་བ་སོགས་བྱས་ན་མཚམས་མེད་ལྔའི་སྡིག་སྒྲིབ་ཉེས་ལྟུང་
བྱང༌། དེའི་གཡས་ཕྱོགས་སུ་ཆེ་མཆོག་དཔལ་དགུ་གནས་པའི་བྲག་དེར་་་་
གསོལ་བཏབ་གང་བྱས་སྨོན་ལམ་འགྲུབ་པའི་གནས་དེའི་གཡས་སུ། རྡོ་ལྷ་རྗེ་
ཞེས་ དེར་ གཏུགས་ པས་ རང་ གི་ ནད་ རྣམས་ སེལ། དེ་ ནས་ ཡར་ ཕྱིན་ ཚེ།
སྟག་ཕུ་གར་དབང་གི་གསང་གཏེར་མཛད་ མལ་ཡོད་པ་དང་། དེའི་རྩེར་་
མཁའ་འགྲོ་འབུམ་ཐེར་ཡོད་པ་དེའི་འོག་ཏུ་སོ་སོའི་སྡིག་སྒྲིབ་ཉེས་ལྟུང་བྱང་བར་
བསམས་ནས་སྤབ་ས་ཡོད་པ་དང༌། དེ་ནས་སྒྲོལ་མ་ཉེར་གཅིག་ཡོད་པའི་
གནས་དང༌། མཁའ་འགྲོ་འབུམ་ཐེར་རྩེ་ལ་རང་བྱུང་གི་རྒྱ་གར་དུར་ཁྲོད་
བཅས་ཡོད། དེ་ནས་བཅུ་གཅིག་ཞལ་གནས་པའི་ལ་དང་ཙ་རིའི་དབུ་རྩེར་
སླེབས། དེ་ནས་ཙ་རི་དབུ་མའི་ཕོ་བྲང་དུ་ཞིང་སྐྱོང་ཀུན་དགའ་ཡབ་ཡུམ་
གནས་པའི་ལྷ་ཐོ་ཞིག་ཡོད་པ། དེ་ནས་ལ་ཕར་ཕྱོགས་སུ་ཤར་གྱི་ཁྲུས་སྒོ་ཞིག་
ཡོད་ལ། བར་དོའི་འཕྲང་ཡོད་པ་རེད། དེ་ནས་མགོན་པོ་རོང་སྟེང་དུ་རྣམ་
སྣང་རྡོ་རྗེ་བདུད་འཇོམས་གྱི་ཕུག་པ་དང༌། མགོན་པོ་རོང་ཁྲུས་སྒོ་འོག་མ་
བཅས་ཡོད། དེའི་ཆུ་ཚར་བབས་པའི་ནང་ནས་མི་རང་རང་གི་ལྷ་རང་བྱུང༌
གསལ་བར་མཐོང་རྒྱུ་ཡོད། དེ་ནས་ཙ་རི་བཙན་རྒྱལ་དམར་པོའི་གནས་ཙ་རི་
169



དཀྱིལ་འཁོར་ཐང་མཆོད་རྟེན་ནང་དུ་ལྷ་ཆེན་མ་ཧ་བྷ་ལ་བཞུགས་ཡོད། དེ་
ནས་རོང་རྫོང་དང་པོ་ཙིཏྟ་སྙིང་རྫོང་དང་། གཉིས་པ་འཆི་མེད་ཡོང་རྫོང་།
གསུམ་པ་མཁའ་ལྡིང་ཁྱུང་རྫོང་། བཞི་པ་རྡོ་རྗེ་གསང་རྫོང་བཅས་ཀྱི་རོང་རྫོང་
བཞི་གནས་ཡོད་པ། དེ་བཞིན་ཙ་རིའི་ལྡེབས་སུ་རུ་ཊའི་གློ་སྙིང་བྲང་གསུམ་
བཀྲམ་པའི་སར། ཡུལ་ཆེན་ཉེར་བཞིའི་ལྷ་ཐོ་ཉེར་བཞི་དང་། རྒྱལ་མགོན་
གཉིས་ཀྱི་ལྷ་ ཐོ་གཉིས། དུར་ཁྲོད་བརྒྱད་སོགས་རང་བྱུང་དུ་ཡོད་ པ་རེད།
དེ་ནས་ཕྱག་འཚལ་སྒང་ལ་སྐོར་སྣེ་གཏུགས་པའི་ཙ་རི་བར་སྐོར་ཡིན་པ་དང༌།
དེ་མཚུངས་ཙ་རི་རྩེ་སྐོར་དང་མཐའ་སྐོར་བཅས་འགྲོ་རྒྱུ་ཡོད་པས། རྩ་ཞོ་
གངས་གསུམ་བསྐོར་བའི་ཕན་ཡོན་ཁྱད་མེད་ཡིན་པ་གསུངས་སོ། སྟག་ཕུ་གུ་
བྷིའི་དཔལ་ལྡན་དོན་གྲུབ་ནས་ཕྱག་བཏབ་པའི་གདན་ས་རི་ཕུག་དགའ་ཚལ་
དང༌། ཆོས་སྡེ་དགོན། གཡག་འཁྲབ་དགོན་བཅས་ཚུད་ཡོད། དེ་ནས་
སྐམ་ཞོང་པ་ལ་བརྒྱུད་ནས། སྐམ་ཁང་པ་རྩ་ཞེས་པའི་གནས་ཆེན། སྲི་རྫོང་
ལྷོ་ཕྱོགས་ཀྱི་དུར་ཆེན་གསང་ཆེན་རོལ་པ་དེར་ཡོད། ཨོ་རྒྱན་ཆོས་སྐྱོང་གླིང་
པའི་གནས་སྒོ་ཕྱེ་བའི་གནས་སར་མཁའ་འགྲོ་འབུམ་རྫོང་། མཁའ་འགྲོ་ཁྲོ་
ནག་སྡེ་ལྔའི་གནས་རྙིང་ཟངས་མདོག་དཔལ་རི། ཀླུང་མཁར་ལྕོག་སྤུ་སྒྲོལ་
དཀར་སྔོན་གཉིས་ཀྱི་རང་བྱོན་ཡོད་པའི་གནས་ཡོད་པ་དང་། ཤུག་ལྡིང་་
དགོན་དེར་ཚུད་ཡོད། དེ་ནས་ཞབས་དྲུང་ཆོས་དབང་གྲགས་པས་ཕྱག་་་་
བཏབ་པའི་འབྲི་རུ་དགོན་དང་ཆོས་གླིང་དགོན་ཆགས་ཡོད། དེ་ནས་སྒྲུབ་སྡེ་
དགོན་ དང་ འབྲོང་ སྣ་ དགོན། རྭ་ ཁྱིམ་ དགོན། འགོམ་ དགོན་ གསར།
དེའི་གཞོགས་དེར་མཆོད་རྟེན་དཀར་རིས་ཞེས་བསྐོར་ནས་གནས་ བྲམ་ལག་
རྫོང་རྩེ་ཤེལ་དཀར་འབུམ་པ་བཞུགས་ཡོད། གནས་དེ་ནི་སྟོད་སྨད་ཀུན་ཏུ་
གྲགས་པའི་གནའ་བོ་བཀའ་གདམས་པའི་བླ་ཆེན་གཞན་གྱིས་བཞེངས་པའི་
བོད་དུ་འབུམ་ཆེན་བཅུ་གསུམ་ནང་ནས་ཁྱད་ པར་ གྲགས་ཅན་རྟེན་གསུམ།
170



སྣེའུ་ཟུར་པས་ཕྱག་བཏབ་པ་བྲམ་ལག་ཤེལ་དཀར་འབུམ་པ། ཤ་ར་བས་ཕྱག་
བཏབ་པ་སྟག་ ཅན་ ཤ་བ་འབུམ་ པ། ཞ་ལུ་ བས་ཕྱག་བཏབ་ པ་ཞ་ལུ་ ཤ་བ་
འབུམ་པ་བཅས་གསུམ་ཡོད་པའི་ནང་ཚན། རྫོང་རྩེ་བྲམ་ལག་ཤེལ་དཀར་
འབུམ་པ་འདི་ཉིད་ཐོག་མར་ཕྱག་བཏབ་པའི་ཚེ་ལྷ་གནས་སུམ་ཅུ་རྩ་གསུམ་ནས་
ལྷ་ཡི་དབང་པོ་བརྒྱ་བྱིན་གྱིས་རབ་གནས་འཐོར་བའི་ཤེལ་གྱི་ཆར་པ་བོལ་ནུབ་
ཙམ་བབས་པའི་གནས་མཆོག་ཁྱད་པར་ཅན་སངས་རྒྱས་བཅོམ་ལྡན་འདས་
ཀྱིས་ཕྱག་ནས་བདུན་ཁོངས་གཅིག་འབུམ་ཆེན་འདིའི་ནང་བཞུགས་ཡོད་པ་
དང༌། བྲམ་ཟེ་དུང་གི་སྣ་ཆ་ཅན་གྱི་ཕྱག་དང་སྐུ་ཤ། ཚད་ལྡན་དགེ་བའི་
བཤེས་གཉེན་གྱི་སྐུ་གདུང་ཧྲིལ་པོ་བཅས་དང༌། དངོས་ཡོད་མི་ཡིས་མ་་་་
བཞེངས་ཟེར་བའི་ ཤེལ་གྱི་མཆོད་རྟེན་བཅས་ཤིན་ཏུ་རྩ་ཆེན་བཞུགས་ཡོད་་་
སྟབས། གནས་ཙ་ཞོ་གངས་གསུམ་གྱི་རྟགས་ཐོན་དངོས་སུ་འཕྲོད་རྒྱུ་ཡོད་
པའི་མཐོང་གྲོལ་ཤེལ་དཀར་སྙིང་རྫོང་ཟེར། མཐོང་ཐོས་དྲན་པས་མི་རྣམས་
ཀྱང་། ། ཐ་མར་སྐྱེ་བ་གསུམ་ལ་ནི། ། ངན་སོང་སྒྲིབ་པ་ག་ལ་དར། །དྲི་མ་
ཕོག་དང་དད་གདུང་གིས། ། ཕྱག་དང་བསྐོར་བ་བྱས་ཙ་ན། ། མི་དགེ་བཅུ་
དང་མཚམས་མེད་ལྔ། ། ཉི་ཟེར་ཁ་ཡི་བ་མོ་འདྲ། ། ། ཞེས་གསུངས་ཡོད་པས།
ཡང་དུ། རྩ་གསུམ་ཅིག་ཆར་གྱི་ཡེ་ཤེས། ། སྣུབས་བན་སངས་རྒྱས་ཀྱི་ཡེ་
ཤེས། །གནས་ཆེན་བཙན་རྫོང་གི་ཁ་ཤོར། ། རྩ་གསུམ་མཁའ་འགྲོའི་གནས་
ཆེན། །གཡག་རི་གཡག་སྤང་གི་གནས་ཆེན། །སྨན་མོ་ཉི་ཤུའི་བླ་རི། །སློབ་
དཔོན་པདྨའི་སྒྲུབ་གནས། །རྩ་གསུམ་ཌཱཀྐིའི་ཚོགས་རྭ། །ཤེས་རབ་དབྱིངས་
ཀྱི་རྟོགས་བརྗོད་འཕེལ་བའི་སར་ཀི་རྒྱ་མཚོའི་གར་ཐབས་བྱེད་པའི་གནས་
ཆེན་འདི་ཡང་། གནས་ཆེན་བརྒྱ་རྩ་བརྒྱད་ཀྱི་གོང་ང་། གཏེར་ཆེན་ཤེལ་
བུམ་དཀར་པོ། འཛིན་བཟང་འཆི་མེད་བདུད་རྩི། ཨ་ཏི་རྫོགས་པ་ཆེན་པོ་
གཙོ་བྱས་གཏེར་ཆེན་བརྒྱ་རྩ་བརྒྱུད། གཡོན་རི་རྫ་དམར་བྲག་དམར་ལ། །
171



རོལ་བ་བཙན་རྒོད་བདུན་གྱི་མཚན། ། གཡུ་དིང་རྒྱ་མཚོ་འབབ་འཁྱིལ་ལ། །
དགེ་ བསྙེན་གནས་བདག་མཆེད་ལྔ་འཁོར། ། རྣལ་འབྱོར་བྱ་ར་དམ་མེད་
བརླག ། པདྨ་འབྱུང་གནས་ཞག་བདུན་བཞུགས། ། གང་འདུལ་སྤྲུལ་སྐུའི་
སྨོན་ལམ་བཏབ། །གནས་ཆེན་ཡ་མཚན་ཆེ་བའི་གནས། །ཞེས་པ་དང་ཡང་
བཀའ་ཐང་སྡེ་ལྔ་ལས། སྒྲུབ་གནས་རི་བྲག་མང་པོ་བསམ་འདས་ཀྱང༌ ༧
སྒྲུབ་གནས་གཙུག་ལག་ཁང་དང་ཟུང་འབྲེལ་བ་ 9 འདི་གསུམ་དགེ་བ་བརྒྱ་
འགྱུར་ཐོབ་པའི་གནས་ ཚོགས་འཁོར་བྱས་ཚད་ཆུད་ཟོས་སོང་རེ་སྐན་ ༧
ཞེས་གསལ་ཡོད་པ་མཚུངས་ཡོད། གཞན་ཞིག་ནི། གནས་ཤེལ་དཀར་་་་
འབུམ་པའི་གོང་ང་ལྟར་ཁམས་སྲིན་མོ་རྫོང་གནས་ཀྱི་ནུབ་སྒོ་བར་མ། ནགས་
ཤོད་མེ་འབར་སྒྲུབ་ཕུག་ཞེས་རྟ་མགྲིན་དྲེགས་པ་ཟིལ་གནོན་དང་། རེ་མ་ཏེ་
མཆེད་ ལྔའི་ གནས་ སློབ་ དཔོན་ ཞག་ བདུན་ བཞུགས་ པའི་ སྒྲུབ་ གནས་ དང་།
སྒྲུབ་ཆུ་རང་བྱུང་ངོ་མཚར་ལྡན་པ་མང་པོ་བཞུགས་པའི་གནས་དེ་ཡང་། སྲིན་
མོ་རྫོང་གི་ནུབ་ལོག་དབང་གི་གནས་ 9 མེ་འབར་ཕུག་ལ་སྤོས་ཤིག་ཌཱཀྐི་མ་
ཞེས་གསུངས་པ་ལྟར། རྩ་གསུམ་ལྷ་ཡི་གཞལ་ཡས། མ་སྲིང་མཁའ་འགྲོའི་
གསང་མཛོད། ཨོ་རྒྱན་པདྨའི་སྒྲུབ་གནས། ནགས་ཤོད་མེ་འབར་ཞེས་པ་དེ་
ཡོད། དེ་ནས་གནས་ཤོད་བྲག་ཤར་ཞེས་པ་སྔོན་དྭགས་པོ་ལྕགས་ལུང་དགོན་
ཆགས་ཡུལ་ཡིན་པ་དང༌། (ད་ལྟ་དགོན་དེ་མེད་) ས་པདྨ་བུམ་གདན་ཁ་ཕྱེ་བ་ལྟ་
བུའི་སྟེང་དུ་རྗེ་བཙུན་སྒྲོལ་མ་སྔོན་མོ་དངོས་སུ་བཞུགས་འདྲའི་ གནས་ཡོད།
དེ་ནས་ལྟ་སྨོན་དགོན་དང་། རབ་བརྟན་དགོན་ཉིན་སྲིབ་གཉིས་སུ་གནས་
ཡོད། དེ་ནས་རྒོད་ལུང་དགོན། (བཙུན་དགོན་）རྒོད་ལུང་རི་ཁྲོད་གོང་མ།
རྒྱབ་ཀྱི་རི་སྤྲིན་གསེབ་ཞེས་པ་དེར། ཨོ་དཀར་བྲག་ལ་སློབ་དཔོན་བཞུགས་
པའི་གནས་སྒྲུབ་ཕུག་དང་མཚོ་རྒྱལ་སྒྲུབ་ཕུག སྒྲུབ་ཆུ་སོགས་ཡོད་པའི་བདེ་
མཆོག་ཕོ་བྲང་དབྱེར་མེད་པར་གྲགས། དེ་ནས་འཛམ་བུའི་ལྷ་རྒོད་གཉན་
172



ཆེན་ནག་ལྷ་ཛམ་བྷ་རི་ཆེན་དང་། དེའི་སྐུ་མཁར་དང་གཏེར་གནས་སྤོས་རྫོང་
མེར་ནག་ཡོད་པའི་གནས། དེ་ཡི་སྟོད་ནགས་ཤག་མདུད་མཚམས་ཚུན་ནས།
སྨད་ནགས་སོག་འདུ་མཚམས་ཡན་དུ་ནགས་ཀྱི་རྡོ་ཕུར་བཅུ་གསུམ་ཟེར་བ་་
བསྟར་ཡོད། དེ་ནས་ཤག་རོང་པོ་དགོན་གནས་ཡོད་པ་དང༌། བྱེ་རོ་ཆོས་
ཀླུང་རྡོ་རྗེ་ཕག་མོའི་གནས་བར་དོའི་འཕྲང་ལམ་བཅས་ཡོད། དེ་ནས་ཤག་ཨོ་
རྒྱན་ཐང་གུ་རུ་མཚན་བརྒྱད་གནས་ཤག་ཝ་ཐང་དགོན་ཚུད་ཡོད། དེ་ནས་
རྐྱང་རི་རྔོག་ལུང་འཆི་མེད་ཚེ་ཡི་སྒྲུབ་པའི་གནས་ཡོད། དེ་ནས་མེ་མོ་རག་
ཕོམ་ཞེས་པ་དེ་ཡང་མེ་མོ་བྲག་དཀར་ཞེས། པདྨ་བཀའ་ཐང་ལས་མཁའ་་
འགྲོའི་ཕུག་པ་ཟླ་བ་བཞི་ ） ཞེས་མཉམ་མེད་ཨོ་རྒྱན་ཆེན་པོ་པདྨ་འབྱུང་གནས་
དེ་ཉིད་ཟླ་བ་བཞི་བཞུགས་པའི་གནས་ཀྱང་བཀའ་ཐང་སྡེ་ལྔ་ལས། ངོ་མཚར་
རོང་དུ་གཏེར་ཕྲན་སྣ་ཚོགས་སྦས་ 9 ཞེས་གསུང་པ་བཞིན་སྒྲུབ་གཏེར་བྱིན་གྱིས་
བརླབས་པའི་གནས་ངོ་མཚར་ཅན་མཐོང་བ་ཙམ་གྱིས་གྲོལ་བ་དང༌། ཐོས་པ་
ཙམ་གྱིས་བྱང་ཆུབ་ཐོབ་པ་ཤར་ཕྱོགས་ཞི་བའི་ཕུག་དཀར་དང་། ལྷོ་ཕྱོགས་
རྒྱས་པའི་ཕུག་སེར། ནུབ་ཕྱོགས་དབང་གི་ཕུག་དམར། བྱང་ཕྱོགས་མངོན་
སྤྱོད་ཕུག་ནག་བཅས་དང་ཡང་མཁའ་འགྲོའི་ཕུག་པ་དང་ཡང་སྐང་ཕུག་པ་ལ་
རང་བྱོན་ངོ་མཚར་ལྡན་པ། གུ་རུ་གཙོ་འཁོར་གསུམ་རང་བྱོན་དུ་བཞུགས་
ཡོད་པ། ཡང་དྲང་སྲོང་ཕུག་པ་དང༌། ནོར་སྒྲུབ་གཏེར་གྱི་ཕུག་པ་རང་བྱོན་
ཛམ་ལྷ་རིགས་ལྔ་ཚེ་སྒྲུབ་ཕུག་པ་ལ་མགོན་པོ་ཚེ་དཔག་མེད་དང་། ཚེ་བུམ་
དང་། ཚེ་མདའ་རང་བྱོན་ཡོད་པ། ཡང་མཚོ་རྒྱལ་ཕུག་པར་གངས་དཀར་
ཏི་སེ་རང་བྱོན་དང་ཨོ་རྒྱན་པདྨའི་ཕྱག་རྗེས་ཡོད། གཞན་ཡང་སྐོར་ལམ་ཕྱི་
ནང་ལ་འབྲུ་གསུམ་དང་ཡིག་དྲུག་སོགས་རང་བྱོན་ཡོད་པ་དང་ཡུལ་ཆེན་ཉེར་
བཞིའི་གནས་སོ་གཉིས་དུར་ཁྲོད་བརྒྱད་ལ་སོགས་པ་གནས་ཆེན་འདིར་ཞིབ་
པར་གཟིགས་ན་བསམ་གྱིས་མི་ཁྱབ་པར་ངོ་མཚར་ཆེ་བས་གཏེར་གནས་འདི་
173



ཡང་ཞིབ་པར་ཞུ་ཚོད་མེད་པས་འདིར་མ་བཀོད། དེ་ནས་དམར་པོ་སྤྲེལ་ལ་
ཐོན་ནས་བོན་གཞུང་ལུ་གུ་བཅུ་གསུམ་དང་བོན་གྱི་མཆོད་རྟེན་ནག་འབེལ་ཞེས་
ཡོད་པ། དེ་ནས་ སོག་རི་སྤུང་དགོན་དང༌། ཙན་དན་དགོན། ཞོལ་་་
སྔགས་དགོན་བཅས་དགོན་གནས་དེ་དག་ནགས་ཤོད་རོང་སྐོར་ནང་དུ་ཚུད་
ཡོད། དེ་ནས་སོག་བརྒྱུད་ན་རྒྱལ་བ་རིགས་ལྔ་སངས་རྒྱས་རིགས་ལྔའི་གནས།
སོག་ཁུ་རུ་འཕྲང་སེང་གདོང་མའི་གནས། སེང་གེ་གནམ་འཕྱོང་སྒྲུབ་གནས།
ཕུ་ཆེན་གུ་རུའི་གསང་ཕུག་དེར་ཕ་བོང་དཀར་པོའི་ཐོག་ཏུ་ཨོ་རྒྱན་རིན་པོ་ཆེའི་
ཞབས་རྗེས་ཡོད། ཁྱད་པར་རྡོ་རྗེ་ཤེལ་རྫོང་ཕུག་ལ་སོགས་པ་བསམ་གྱིས་མི་
ཁྱབ་པ་གནས་ཀྱི་ཡོན་ཏན་རེ་རེ་བཞིན་བརྗོད་ཀྱིས་མི་ལངས། རང་སྐོར་སྐྱོད་
སྐབས་སུ་སོག་ཨ་ཅོ་སྐྱ་མོ་ལ་རྒྱུད་ནས་འབེན་ལ་དམར་ནས་འབེན་ནང་རྒྱུད་
ཅུང་པ་ཆོས་འཁོར་དགོན་དང༌། རྡོ་བ་ཤར་ཚ་དགོན་བཅས་རང་སྐོར་ནང་
ཚུད་ཡོད་པ་རེད། ལྷོ་ངོས་སུ་རྒྱས་པ་བསྐྱོད་ན། ཡི་ར་ཇོ་བོ་ཨོ་རྒྱན་སྒྲུབ་
གནས། པདྨ་ཤེལ་གྱི་རྫོང་། ཀ་བ་སེ་སོགས་ཚུད་པའི་གཏེར་གྱི་རི་དང༌
གཏེར་ཕྲན། བླ་རི་དང་བླ་མཚོ་བཅས་གཏེར་གྱི་བུམ་པ་དང་མཚུངས་པའི་
ཡོངས་སུ་ཁེངས་པ་དང༌། གཟི་བརྗིད་ཆེ་ཞིང་སྣུམ་བག་དང་ལྡན་པའི་ཕྱོགས་
སུ་ སོང་བ་དང་། དེ་དག་ནི་ བར་ སྐབས་ སུ་ ཡང་ཡུལ་ དང༌། རྫོང་ དང་།
གྲོང་དང་། དགོན་ པ་ རི་ ཁྲོད། ལྷ་ཁང༌ མཆོད་ རྟེན་ སོགས་ གང་ བ་ སྟེ།
དཔེར་ན། གཡུའི་མཎྜལ་ངོས་མཉམ་པ་ཡིད་དུ་འོང་བ་ཞིག་ལ། མེ་ཏོག་གི་
ཚོམ་བུ་བཀྲམ་པ་ལྟ་བུ་ཡོད། རྒྱུ་དེ་དང་དེ་འབྲས་ཀྱིས་སེམས་ཅན་ཐམས་ཅད་
ལ་བཀྲེས་པའི་སྡུག་བསྔལ་གྱིས་ ཕོངས་པ་དང༌། མུ་གེའི་སྡུག་བསྔལ་གྱིས་་
འཇིགས་པ་དེ་དག་རྒྱུན་ལས་ཆད་པར་བྱེད་པའི་མཐུན་རྐྱེན་ཡོད་པ། ཡུལ་
དགེ་བ་བཅུ་དང་ལྡན་པ། བཀྲ་ཤིས་འདོད་རྒུ་ཡོངས་སུ་ཁེངས་པའི་གནས་ཀྱི་
ལོ་རྒྱུས་ཟུར་ཙམ་བཀོད་ཟིན་པ་ལགས་སོ། །
174



སྨྲས་པ་
སྔོན་སོང་རྒྱུ་ལས་བསྟན་པའི་ཆུ་མིག་ཐོན། །
ངོ་མཚར་ནོར་བུའི་ཕུང་པོ་ནགས་ཀྱི་ཤོད། །
མཁས་གྲུབ་དུ་མའི་བྱིན་རླབས་གཟི་འོད་འབར། །
དེ་ན་གནས་ཀྱི་རི་ཚོགས་འདྲེན་བྱེད་ཡུལ། །
འདབ་བརྒྱའི་ཚལ་དུ་བུང་བ་རོལ་བ་བཞིན། །
བསོད་ནམས་གསོག་པའི་ཞིང་རབ་མཆོག་གྱུར་ཅིག །
175



ལེའུ་བཞི་པ། ནགས་ཤོད་འབྲི་རུའི་ཚོ་སྡེ་
འགོ་དཔོན་ཇི་ལྟར་བྱུང་ཚུལ།
པ་ཏྲའི་རི་མོའི་རྒྱན་ལྟར་ཀུན་གྱིས་བསྔགས་པར་འོས་པའི་སྐྱེ་ཚལ་རི་མོ་བཞིན།
ཕ་མ་མེས་པོ་རྣམས་ཀྱིས་དབང་མཛད་མངའ་གསོལ་འཆད་པ་རིམ་བཞིན་ལ་རྒྱ་བཟུང༌།
བ་གླང་ཆེ་ལྟར་བརྗིད་ཆགས་ལྡན་པས་ཁྲིམས་སྲོལ་རིམ་པར་བཀོད་མཛད་འབངས་སྲིད་བསྐྱངས།
མ་ཤེས་བློ་དྲིས་ཕྱོགས་ལྷུང་བྲལ་ཏེ་རང་ཡུལ་ཚོ་སྡེའི་སྲོལ་རྒྱུན་ཐོར་ཙམ་བྲིས།
དེའང་ནགས་ཤོད་འབྲི་རུའི་ས་ཁུལ་འདི་ཡང་གནའ་སྔ་མོ་ཞང་ཞུང་ཁྲི་སྡེ་
བཅུ་གཉིས་ཀྱི་ཁོངས་སུ་གཏོགས། སྟོད་ཕྱུང་ལུང་དངུལ་མཁར་ཕྱིན་ཞེས་པ་
དེའང་གངས་ཏི་སེ་ལ་ཟེར། སྨད་ཤཱི་ལེ་རྒྱ་མཁར་ཡན་ཞེས་པ་ད་ལྟ་སྟེང་ཆེན་
རྫོང་ཁུལ་རྩེ་དྲུག་ཤི་ལེ་རྒྱ་མཁར་ཡན་དུ་གནའ་དུས་སུ་རླང་སྟོང་ཐོས་ཀྱིས་འགོ་
དཔོན་བྱས། སུམ་པ་གླང་གི་གྱིམ་ཤོད་བྲག་ཤི་ལེ་རྒྱ་མཁར་གྱིས་ཞོལ་རྟ་ཤོད་
ལུང་ དམར་ བཟུང་། མི་ ཆེ་ དགུའི་ འབངས་ སུ་ བཀོལ། རྒྱ་ ཤོད་ དང་།
རྡུལ་རྒྱུད། དཀར་རེ་གཉིས་ཀྱི་འབངས་ཤོག་རུ་བཞི་བྱ་བ་དེ་ནས་སྲིད་པ་སྟོན་
ཚང་ཇོ་བོ་སྤུན་བུ་དེའི་ནགས་ སོག་ཤག་གསུམ་ གྱིས་སྤྱི་དཔོན་བྱས། ཡུལ་་
འཛིན་སྔ་བ་འབངས་བཀོལ་སྔ་བ་དེ་ཡང་ཟེར། །
ཧོར་ཚོའི་ཁོངས་སུ་ཇི་ལྟར་གཏོགས་ཚུལ་ནི། ཧོར་ཚོ་སུམ་ཅུ་སོ་དགུ་
ཞེས་པ་ནི་དེང་དུས་ནག་ཆུ་ས་གནས་ཁོངས་ཀྱི་སྦྲ་ཆེན་རྫོང་དང༌། འབྲི་རུ་
རྫོང་། སྙན་རོང་རྫོང་བཅས་ས་ཁུལ་འདི་རྣམས་སྔར་དུས་སུ་ཧོར་ཚོ་སྟོད་ཟེར་
176



བ་དང་སྟེང་ཆེན་རྫོང་ཁུལ་བཅས་ལ་ཧོར་ཚོ་སྨད་ཟེར་ཞིང་། ཧོར་ཚོ་སོ་་་
དགུའི་གནས་ཡུལ་ནི་བོད་ཀྱི་བྱང་ཤར་མཚམས་སུ་གནས་ཡོད་པ་དང་། ས་ཆ་
འདི་ག་ལྟེ་བ་བྱས་ནས་ངོས་འཛིན་ཚུལ་བཤད་ན། ཤར་ངོས་སུ་རི་ཆེ་རྫོང་
ཁུལ་དང༌། ཆབ་མདོ་རྫོང་ཁུལ་ཡིན་ པ་ དང༌། ལྷོ་ངོས་ སུ་ ལྷོ་ རྫོང་དང་།
དཔལ་འབར་རྫོང་། ལྷ་རི་རྫོང་ཁུལ་བཅས་ཡིན་པ་དང༌། ནུས་ངོས་སུ་ནག་
ཆུ་རྫོང་དང་། ཨ་མདོ་རྫོང་ཁུལ་བཅས་ཡིན་པ་དང༌། བྱང་ངོས་སུ་མཚོ་སྔོན་
སྐྱེ་རྒུ་རང་སྐྱོང་ཁུལ་གྱི་རྫ་སྟོད་དང་ནང་ཆེན་རྫོང་ཁུལ་བཅས་དང་ས་ཆ་སོ་སོར་
འདྲེས་མཚམས་ཐུག་ཡོད། ཧོར་ཚོ་སོ་དགུའི་ས་ཁྱོན་ནི་ཤར་ནས་ནུབ་བར་རྟ་
ལམ་ཉི་མ་བཅུ་གཉིས་ནས་བཅུ་གསུམ་བར་ཡོད་པ་དང་། ལྷོ་ནས་བྱང་བར་
རྟ་ལམ་ཉིན་ལྔ་ནས་དྲུག་བར་ཡོད་པའི་ས་དབྱིབས་ནར་མོ་ཞིག་ཏུ་གྲུབ་ཡོད།
ཧོར་ཚོ་སུམ་ཅུ་སོ་དགུ་ཞེས་པའི་མི་རིགས་ཀྱི་ཁྱད་ཆོས་ནི་བོད་མི་རིགས་ཀྱི་ཐུན་
མོང་གི་ཁྱད་ཆོས་ལྡན་པའི་ལོ་རྒྱུས་ཡུན་རིང་ལྡན་ཡོད་ལ་དམིགས་བསལ་གྱི་ཁྱད་
ཆོས་ཀྱང་ལྡན་ཡོད། བོད་མི་རིགས་ཀྱི་སྤུན་ཟླའི་མི་རིགས་གཞན་དང་འདྲ་
བའི་དཔལ་འབྱོར་དང༌། རིག་གནས་སོགས་མི་རིགས་ཀྱི་རང་རྟགས་ཇི་སྙེད་
བསྟན་ཡོད་པ་དེ་ནི་ཐུན་མོང་གི་ཁྱད་ཆོས་གསལ་པོ་ ལྡན་ཡོད། དམིགས་་
བསལ་གྱི་ཁྱད་ཆོས་ནི་ཡོན་དང་མིང་གོང་མའི་སྐབས་སུ་ཧོར་ཚོ་སོ་དགུ་འདི་ནི་
མཚོ་སྔོན་ཝང་གི་ཁོངས་སུ་གཏོགས་ཡོད་པ་དང་། དེ་རྗེས་མན་ཇུ་གོང་མའི་
སྐབས་སུ་སི་ཁྲོན་ཞིང་ཆེན་གྱི་ཁོངས་སུ་གཏོགས་ཡོད་པ་རེད། དེ་ལྟར་ཧོར་
ཚོའི་མཐོ་རིམ་མི་སྣ་ཚོས་ཀྱང་གོང་མའི་དུས་ཀྱི་བློན་པོ་ཚོར་བརྩལ་བའི་ཐོབ་
ཐང་། འཇའ་ས། བཀའི་གཏན་ཡིག་རིགས་ཁག་རྣམས་སོ་སོའི་གཅེས་པའི་
ནོར་བུ་ལྟར་བརྩིས་ནས་ཉར་ཚགས་བྱེད་ཀྱི་ཡོད་པ་རེད། ཧོར་གྱི་རྒྱལ་རབས་
ཞེས་པ་ནི་བསྟན་རྩིས་ཀུན་བཏུས་ལས། ཧོར་རྒྱལ་བཅུ་པ་ཐོ་གན་ཐེ་མུར་ཞེས་
པ་སྤྱི་ལོ་ ༡༣༢ ༣ ལོར་ཁྲི་བཀོད་ཅེས་འཁོད་འདུག་པས་དེའི་སྐུ་མཆེད་ཆུང་བ་ཨོ་
177



ལོན་ཐའི་ཇི་ཡང་ཨེར་ཏི་ཅོག་ལ་ཟེར་བ་དེ་སོག་ཡུལ་ནས་ཐོན་ཏེ་དབུས་གཙང་
ཕྱོགས་སུ་ཡོང་བའི་ལམ་བར་དུ་སོག་ན་ར་ཁུག་ཏུ་སླེབས་པ་དང་། ས་གནས་
དེ་གའི་ཡུལ་སྡེ་དང་འཕྲད། ཁོང་ནི་དཔའ་རྩལ་འགྲན་ཟླ་བྲལ་བས་ཡུལ་དེས་
དཔོན་པོར་བཀུར། ལྷ་རྩེ་རྫོང་ཟེར་བ་འཆམ་ཆུ་མར་ཁ་ལ་རྫོང་གཞིས་བཟུང་
ནས་བསྡད། ཧོར་རྒྱལ་པོ་ཨེར་ཏི་ཅོག་ལ་དེ་གའི་བོད་རིགས་ཡུལ་སྡེ་རྣམས་
ཀྱིས་ཁོང་དཔའ་རྩལ་ཆེ་བས་མཚན་ཡང་ཀུན་ལས་རྒྱལ་ཞེས་སོ། །
ནགས་ཤོད་ས་ཁུལ་འདི་ཧོར་ཚོའི་ཁོངས་སུ་ཇི་ལྟར་གཏོགས་ཚུལ་གོང་མ་
ཡོན་རྒྱལ་རབས་སྐབས་སུ། ཧོར་ཁྱུང་གཉིས་ཀྱི་ས་གནས་འདིར་ཁྱུང་རྒྱལ་
ནང་ཆེན་གྲགས་པར་གོང་མའི་བཀའ་ཡིག་གནང། སྟོད་འབྲི་གུང་ཇོ་འདབ་
ཚུན། སྨད་ཚོ་བའི་ཁབ་སོ་ཡན། ས་དང་ཡུལ་སྡེའི་བདག་ཐོབ་གནང་ཞེས་
པ། ཁྱུང་པོ་འབུམ་རྗེ་གྲགས་པའི་སྐབས་ཕལ་ཆེར་ཧོར་ཚོ་འདི་རྣམས་དབང་
དུ་སྒྱུར་བ་ཡིན་བཟོ་འདུག སྤྱིར་ནགས་ཤོད་ཚོ་དགུ་ནི་ཧོར་ཚོ་སོ་དགུའི་
ཁོངས་སུ་གཏོགས་ཡོད་པ་དེ་ཡང་ཁྱུང་པོ་འབུམ་རྗེ་གྲགས་པའི་དུས་ ( ཁྱུང་པོ་
གསེར་ཙ་)མ་ཡིག་གཡུ་མགོ་མ་ནས་དྲངས་ཞེས་པའི་འབུམ་རྗེ་གྲགས་པ་དེ་ཉིད་
དཔུང་ཆེན་ དམག་ གི་ ལས་ བྱས་ ནས། ན་ དམར་ མཚོ་ ཁ་ ཕྱིན་ ཆད་ དང་།
འབྲི་འདམ་བྱང་ཡུལ་ཚུན་ཚུད་པ། དངུལ་ཆུ་གསེར་ལྡན་ཡན་ཆད། མ་ས་
མི་འགྱུར་རྫོང་གཞིས་བཅོ་བརྒྱད་བཞག སྒར་ཐོག་མགྲོན་པོའི་ཇ་ཁྲལ་བླངས་
ཞེས་པའི་ནང་ཚན་སྒོམ་སྡེ་ཚོ་ལ་ས་མཚམས་བྱས། ཤག་གི་སྦྱང་ངུ་ཟམ་སོ་ན།
འབུམ་རྗེའི་ཤེལ་མཁར་སྨུག་ཆུང་བརྡུང་ཞེས་པ་དེ་ད་ལྟ་ཤག་ཆུ་ཁར་ཤག་རྫོང་
མཁར་ཞེས་པ་དེར་ཆགས་ཤུལ་ཡོད་པ་རེད། དེ་རྗེས་ཧོར་རྒྱལ་རབས་ལྷ་རྒྱལ་
དར་ནས་དེ་ཡང་སྙན་གྲགས་ཆེ་ཞིང་དཔའ་རྩལ་ལྡན་པ་ཞིག་ཡིན་པའི་དུས་དེར་
ནགས་ཤོད་རྐྱང་ཁྱིམ་གཞུང་ལ་དམག་སྒར་བརྒྱབ། འབིལ་སྔོ་ལེབ་ཀྱིས་ནས་
ཁལ་བརྒྱད་ཅུ་ཕུལ། ནགས་ཤོད་ཚོ་དྲུག་མགོ་བཏགས་ཞུས། དེ་རྗེས་ལྷ་རི་
178



ཨར་ཚ་རྒྱུགས། སྤྱི་ཐི་གཞུང་ལ་དམག་སྒར་བརྒྱབ། སྨད་མ་ཁག་གསུམ་
མགོ་བཏགས་ཞུས་ཞེས་འཁོད་ཡོད་པ་དེ་དོན་ནི་ནགས་ཤོད་ཚོ་དྲུག་ཁར་སྨད་མ་
ཁག་གསུམ་ནི་ན་བུར་སེ་གསུམ་ཡིན་བཟོ་འདུག་པས་ནགས་ཤོད་ཚོ་དགུ་དེ་
སྐབས་དེར་ཧོར་ལ་མགོ་བཏགས་ཞུས་པ་འདྲ། དེ་སྐབས་ཧོར་ཚོ་སོ་དགུ་་
གནས་ཡུལ་ནི་འབྲི་རུ། སྙན་རོང་། སྦྲ་ཆེན། སྟེང་ཆེན་བཅས་རྫོང་ཁག་
བཞིའི་ས་ཁུལ་དུ་གནས་ཡོད་པ་རེད། ཧོར་ཞེས་པ་ནི་སོག་པོ་ལ་ཧོར་ཟེར་
སྲོལ་ཡོད་པས་སྔོན་སོག་རིགས་མི་རྒྱུད་ཡིན་པའི་དཔོན་རིགས་དེ་ལ་ཧོར་རྒྱལ་པོ་
ཞེས། ཧོར་རྒྱལ་དེའི་མངའ་འབངས་དང་ས་ཁུལ་ལ་ཧོར་སྡེ་ཞེས་པ། དེ་
ཡང་དཔོན་མིང་སྡེ་ལ་ཐོགས་པ་ཞིག་ཡིན་བཟོ་འདུག ཚོ་པ་ཞེས་པ་དེ་ནི་
གནའ་སྔ་མོའི་དུས་ན་དུད་ཚོ་དང༌། ཡུལ་དང་སྡེ་བཅས་རིམ་གྱུར་བྱུང་བའི་
ཚོ་དང་ཚོ་བྱས་ནས་བསྡད་པ་དེར་ཚོ་པ་ཞེས་པ་འདྲ་འདུག མ་གཞི་ཁུལ་འདི་
ཡང་ཚོ་སྡེ་ཆགས་པའི་བརྒྱུད་རིམ་ནི་ཕྱོགས་ཕན་ཚུན་ནས་མཆེད་པ་ཡིན་བཟོ་
འདུག་པས་དཔེར་ན། བོད་སོག རྒྱ་འཇང་། ཨ་མདོ། ཀོང་པོ་སོགས་
ཡུལ་སྟོད་སྨད་ས་ཁུལ་མང་པོ་ཞིག་ནས་མི་རིགས་མང་པོ་ཞིག་གིས་གནས་གཞི་
བཟུང་ནས་རིམ་བཞིན་འཕེལ་རྒྱས་སོང་བ་འདྲ་འདུག འོན་ཀྱང་བོད་ཀྱི་
དཔྱད་གཞིའི་ལོ་རྒྱུས་ཡིག་ཆ་མང་པོ་ཡོད་ཀྱང་བོད་བྱང་རྒྱུད་དང་ཧོར་ཚོའི་ལོ་
རྒྱུས་དཔྱད་གཞི་ནི་ད་ལྟ་ཁ་ཤས་ལས་མ་མཐོང་སྟབས་གསལ་པོ་མེད་པ་དང་།
ས་ཁུལ་སོ་སོའི་འཛིན་དབང་བདག་ཐོབ་སོགས་ད་ལྟ་མེད་པར་བརྟེན་གཙོ་བོ་
རྒན་རབས་རྣམས་ཀྱི་ངག་སྒྲོས་དང་ད་ཡོད་འགོ་པ་རྙིང་པ་རེ་ཟུང་གི་མཐོང་
ཐོས་མྱོང་གསུམ་ཞལ་རྒྱུན་ལ་གཞིར་བཟུང་བ་ཡིན་པས་ལོ་རྒྱུས་འདི་ཡང་སྤྱིར་
བཏང་ཙམ་ལས་ཞིབ་གསལ་ངང་ཤེས་རྟོགས་གསལ་པོ་བྱུང་མ་སོང༌། རྒན་
རབས་ཀྱི་ངག་རྒྱུན་ལྟར་ན་སོག་དུས། རྒྱ་དུས། བོད་དུས་གསུམ་ཟེར་སྲོལ་
ཡོད་པ་སྟེ། དེའང་ཐོག་མར་ཧོར་གྱི་དུས་རིམ་ཐོར་ཙམ་ཞིག་དབྱེ་ན། ཧོར་
179



རྒྱལ་པོ་ཨེར་ཏི་ཅོག་ལ་ནས་མི་རབས་བཅུ་གསུམ་ཙམ་ཧོར་ཚོའི་མངའ་འབངས་
འདི་རྣམས་སོག་རྒྱལ་འོག་ཏུ་བསྡུས་པ་དང༌། གོང་མ་མིང་རྒྱལ་རབས་སྐབས་
སུ་སོག་རྒྱལ་འོག་ཏུ་ཧོར་ཚོ་སོ་དགུ་འདི་དང་། དེམ་ཆི་ཉི་ཤུ་རྩ་ལྔ་དང་དེ་མིན་
ཟི་ལིང་སྐྱེ་རྒུ། སོག་སྡེ་བཅས་སྡོམ་ཚོ་ཁག་བདུན་ཅུ་དོན་དགུ་མཉམ་དུ་དབང་
སྒྱུར་བྱས་པར་སྐབས་དེའི་དུས་སོག་རྒྱལ་མངའ་འབངས་ཡིན་པར་དེར་སོག་
དུས་ཞེས་སོ། ཕྱིས་སུ་རེ་དཀར་སོག་ (ད་ལྟ་སོག་རྫོང་ཁོངས་)གསུམ་ཞེས་པ་
སྔོན་མ་ཧོར་སྡེའི་ཁོངས་སུ་ཡིན་པ་དེ་ནི་ ༡༦༩༡ལོར་གུ་ཤྲཱི་བསྟན་འཛིན་ཆོས་
རྒྱལ་གྱིས་རྒྱལ་དབང་ལྔ་པ་ཆེན་པོར་རྫོང་ཁག་དྲུག་ཕུལ་བའི་ཁོངས་ནས་རྫོང་
གཅིག་ཡིན་པ་ གྲགས། ཧོར་རྒྱལ་རབས་རིམ་བྱུང་གི་ཐོབ་ཐང་ ཐའི་ཇི་གོ་་
གནས་ཡིན་པ་དང་དེའི་ཐམ་ག་དང༌། འཇའ་ས་(བཀའ་ཤོག་）ཡིག་ཚགས་
བཅས་ཡོད་པ་དང༌། ཧོར་གྱི་ཐམ་ག་སྡིག་པ་རྭ་ཉག་བརྐོས་མ་(སྡིག་ཐམ་).
ཡིན་པ་རེད། དེ་རྗེས་སོག་སྡེ་སོ་དགུ་འདི་ཡང་རྒྱ་སྡེ་སོ་དགུ་ལ་འགྱུར་ཚུལ་ནི་
གོང་མ་ཡོན་རྒྱལ་རབས་དང་། མིང་རྒྱལ་རབས་ཀྱི་དབང་སྒྱུར་མཇུག་སྒྲིལ་བ་
དང་གོང་མ་ཆིན་རྒྱལ་རབས་སྐབས་བོད་ཀྱི་ས་ཁོངས་སོ་སོར་སྲིད་འཛིན་ལམ་
ལུགས་བཙུགས་པ་དང༌། ལྷག་པར་བོད་སྡོད་ཨམ་བན་ལམ་ལུགས་བཙུགས་
རྗེས། གོང་མ་གཡུང་བྲིན་ཁྲི་ལོ་དགུ་པ་ ༡༧༢ ༡ལོར་མཚོ་སྔོན་བཅའ་སྡོད་
བློན་ཆེན་དབོ་ཧྲི་ཆིས། ཟི་ཁྲོན་བཅའ་སྡོད་ཀྲང་ཀྲི། བོད་སྡོད་ཤུན་ཀེད་ཞོ་
ཐོ་གསུམ་གྱིས་སོག་སྡེ་ཚོ་པ་བདུན་ཅུ་དོན་དགུ་དེ་ས་མཚམས་བཟོས་ནས་དེམ་
ཆི་སོགས་ཚོ་པ་བཞི་བཅུ་ཐམ་པ་མཚོ་སྔོན་ཁོངས་སུ་སྦྱར་བ་དང༌། ཚོ་པ་སོ་
དགུ་འདི་ཡང་ཟི་ཁྲོན་ཁོངས་སུ་སྦྱར་ཡོད་པའི་ནགས་ཤོད་ཚོ་དགུ་འདི་ཡང་ཧོར་
ཚོ་སོ་དགུའི་ཁོངས་སུ་གཏོགས། སྐབས་དེར་ཧོར་བེའུ་ཁྲི་རྒྱལ་ནས་བཟུང་མི་
རབས་བརྒྱད་ཙམ་ལ་ཧོར་སྡེ་སོ་དགུ་འདི་རྣམས་བོད་སྡོད་ཨམ་བན་གྱི་ཐད་ཀའི་
དོ་དམ་ འོག་ཚོ་ ཁག་ སོ་ སོར་བཅད་མཚམས་བཟོས་ཏེ་ཆེའུ་ཧུ་ གཉིས་དང༌།
180



ཐེམ་དུད་བརྒྱ་ཡན་ལ་སྦེ་ཧུ་བཅུ་གསུམ་དང༌། བརྒྱ་མ་ཟིན་པར་སྦེ་ཅང་བཞི་
བཅུ་བཅས་ཀྱི་འགོ་པ་བསྐོས། དེ་བཞིན་ཧོར་སྡེ་སུམ་ཅུ་སོ་དགུ་འདི་ཟི་ཁྲོན་
ཁོངས་སུ་གཏོགས་པའི་དུས་དེར་རྒྱུ་དུས་ཟེར། དེ་རྗེས་རྒྱ་སྡེ་སོ་དགུ་འདི་ཡང་
བོད་སྡེ་སོ་དགུར་འགྱུར་ཚུལ་ནི་བོད་ས་གནས་སྲིད་གཞུང་གིས་ཆུ་བྱི་ཆུ་གླང་
(སྤྱི་ལོ་ ༡༩༡༢、 ༡༩ ༡༣) ལོ་གཉིས་ནང་བོད་སྡོད་ཨམ་བན་དང༌། ལུའུ་
ཅུན་དམག་བཅས་ཕྱིར་འབུད་བྱས་ནས་ཧོར་རྒྱལ་སྲས་དུས་ན་ཧོར་སྡེ་འདི་
རྣམས་བོད་ས་གནས་སྲིད་གཞུང་གིས་དབང་དུ་བསྒྱུར་བའི་སྐབས་དེར་བོད་
དུས་ཟེར་སྲོལ་བྱུང་བ་རེད། །
གོང་གསལ་ཧོར་རྒྱལ་ཨེར་ཏི་ཅོག་ལ་ནས་ཧོར་རྒྱལ་ རབས་ བཅུ་པ་ཚེ་
དབང་ལྷ་རྒྱལ་བར་དུ་གོང་མ་ཆེན་པོ་ཡོན་རྒྱལ་རབས་དང་མིང་རྒྱལ་རབས་
མཇུག་སྒྲིལ་བ་དང་ཆིང་རྒྱལ་རབས་དུས་ཡིན་པའི་ཧོར་རྒྱལ་པོ་རིམ་བྱུང་གི་ཐོབ་
ཐང་དང༌། དཔའ་རྩལ་རྟགས་མ་ཆེས་ཆེར་གླེང་རྒྱུ་ཡོད་ཀྱང༌ ༡༩༠ ༥ལོར་
ནང་ཁུལ་དུ་འགོ་པ་འགའ་ཞིག་འགལ་བ་བྱུང་བས་ཧོར་རྒྱལ་པོའི་སྲིད་དབང་
འཕྲོག་ལེན་གྱི་ཛ་དྲག་འཐབ་རྩོད་བྱུང་བ་དང་། ཧོར་རྒྱལ་པོའི་གདུང་རྒྱུད་
ཡིན་པ་ཆུ་དཀར་དཔོན་བུ་སྤུན་དང༌། ཐེའི་ལཱ་གྲྭ་པ་སོགས་ནས་ཧོར་རྒྱལ་པོ་
ཚེ་དབང་ལྷ་རྒྱལ་དང་། རྒྱལ་པོའི་བཙུན་མོ། རྒྱལ་སྲས་མིང་སྲིང་བཅས་
བཀྲོངས་ཏེ་བྲོས་བྱོལ་སོང་བའི་ལམ་དུ་ཐེའི་ལཱ་གྲྭ་པ་རྦབ་རིལ་གྱི་རྐང་པ་ཆག
བྲག་ཕུག་ཞིག་ནང་ཡིབ་བསྡད་བྱས་ཀྱང་འཛིན་བཟུང་གིས་དོ་དམ་བྱས་པ་རེད།
ཧོར་ཚོ་སོ་དགུའི་འགོ་པ་གཙོ་གྲས་རྣམས་ཀྱིས་ཆིང་གོང་མའི་ཀྲུང་དབྱང་སྲིད་
གཞུང་ནས་བཏང་བའི་བོད་བཞུགས་བློན་ཆེན་མྱིས་ དཱ་ལོ་ལ་ཧོར་རྒྱལ་པོ་་་་
བཀྲོངས་པའི་གནས་ཚུལ་སྙན་སེང་ཞུས་པ་རེད། བོད་བཞུགས་བློན་ཆེན་
གྱིས་སྐུ་ཚབ་རྒྱ་གོ་ཆེ་བཏང་སྟེ་ཧོར་རྒྱལ་པོ་བཀྲོངས་བའི་གནས་ཚུལ་ཞིབ་འཇུག་
དང༌། ཐག་གཅོད་གནང་མཁན་ཕེབས་པ་དང་། རྒྱ་གོ་ཆེ་ནི་འདམ་གཞུང་
181



དང་ཧོར་ཚོ་སོ་དགུར་ཐད་དཀར་དོ་དམ་བྱེད་མཁན་ཞིག་ཡིན་སྟབས་རྒྱ་གོ་ཆེ་
སྦྲ་ཆེན་ལ་ཕེབས་ཤིང་གནས་ཚུལ་ཞིབ་འཇུག་བྱས་མཐར་ཐེའི་ལཱ་གྲྭ་པ་སྲོག་ཐོག་
བཏང་བ་དང༌། དེ་ལ་འབྲེལ་བ་ཡོད་པའི་མི་གཞན་དག་ནས་རྒྱུ་གོ་ཆེའི་ལྕོག་
རྩེ་རྒྱ་དངུལ་རྟ་རྨིག་གིས་བཀང་སྟབས་ཐག་གཅོད་མ་བྱུང་བ་དེ་ནི་སྐབས་དེའི་
སྲིད་དབང་ལམ་ལུགས་ཀྱི་རྐྱེན་ཡིན་པ་རེད། ཆུ་དཀར་དཔོན་ནི་བྲོས་བྱོལ་
སོང་བས་འཛིན་བཟུང་བྱེད་མ་ཐུབ་ཅིང་། ལ་གསར་གཙང་ཚ་ཚང་གི་བུ་མོ་
བདེ་མོ་ལ་ཧོར་རྒྱལ་པོ་ཚེ་དབང་ལྷ་རྒྱལ་འདས་པོའི་སྲས་ཤིག་ཡོད་པ་ (བསོད་
ནམས་རྒྱལ་མཚན་）གཞན་གྱིས་ལྐོག་གསོད་ཡོང་དོགས་ཀྱིས་གསང་བ་དམ་པོ་
བྱས་པ་རེད། ཧོར་ཚོ་སོ་དགུའི་ཆེའུ་ཧུ་དང་སྦེ་ཧུ་སྦེ་ཅང་དང་མི་དམངས་
མགྲིན་གཅིག་ནས་ཧོར་ཐོག་འོག་གཉིས་ཀ་རྒྱལ་པོའི་གདུང་རྒྱུད་ཡིན་པའི་ཧོར་
འོག་མ་ཡེ་ཐ་སྦེ་ཧུ་ལ་ཧོར་སྤྱི་ཁྱབ་ཀྱི་གོ་གནས་སྩལ་རོགས་ཞེས་ཞུ་ཡིག་ཕུལ་བ་
ལྟར་བོད་བཞུགས་བློན་ཆེན་ནས་ཆིང་གོང་མར་ཆོག་མཆན་ཞུས་ཤིང༌། ཆིང་
གོང་མ་ཀྲུང་དབྱང་སྲིད་གཞུང་གིས་ཆོག་མཆན་གནང་བ་བཞིན་ཡེ་ཐ་སྦེ་ཧུ་ནོར་
བུ་དབང་རྒྱལ་འདས་ཚབ་སྤུན་ཚེ་དབང་བསྟན་འཛིན་གཉིས་ནས་ཧོར་རྒྱལ་པོ་
ལོ་དྲུག་བྱས་པ་རེད། ཆུ་བྱི་ཆུ་གླང་དམག་འཁྲུག་སྐབས་ (སྤྱི་ལོ་ ༡༩༡༢ ༽
༡༩ ༡༣) ཟི་ཁྲོན་ལུའུ་ཅུན་དམག་ཕམ་པ་རེད། དེའི་རྒྱུ་མཚན་གཙོ་བོ་ནི་
མེས་རྒྱལ་ནང་ཁུལ་དུ་སུན་ཀུན་ཧྲན་གྱི་ལྕགས་ཕག་ལོའི་གསར་བརྗེ་ལངས་ཏེ་
ཆིང་གོང་མ་མགོ་རྟིང་བསློགས་སྟབས་མེས་རྒྱལ་ནང་ཁུལ་ནས་རྒྱབ་ཕྱོགས་མཁོ་
སྒྲུབ་ ཀྱི་ ལས་ དོན་ དང༌། དམག་ སྣོན་ མེད་ པའི་ རྐྱེན་ གྱིས་ ཡིན་ པ་ རེད།
སྐབས་དེར་བོད་ས་གནས་སྲིད་གཞུང་གིས་བོད་མེ་འབྲུག་ (སྤྱི་ལོ་ ༡༩༡༦)
ལོར་ཧོར་ཚོ་སོ་དགུ་ཞེས་ པ་ (ད་ ལྟ་ སྟེང་ཆེན་དང༌། སྦྲ་ཆེན། འབྲི་རུ།
སྙན་རོང་བཅས་ཀྱི་རྫོང་ཁུལ་དུ་གནས་པ་) དེ་སྔའི་དེམ་ཆིའི་ཁོངས་ནས་བོད་
ཁོངས་སུ་ གསར་དུ་གཏོགས་ཏེ། ཁུལ་འདིར་ཁྲལ་བསྡུ་ཁྲིམས་གནོན་བྱེད་
182



པོར་ཧོར་སྤྱི་ཁྱབ་པ་བསྐོ་བཞག་བྱས་ཏེ། རྩེ་ཤོད་རེས་སྐོར་གྱི་མཁན་རིམ་རེ་
དང་། ལས་བྱ་དྲུང་རིགས་སེར་སྐྱ་གཉིས་དང་། རུ་དཔོན་གཅིག སྲུང་
དམག་ལྔ་བཅུ་བཅས་བསྐོ་གཏོང་བྱ་རྒྱུར་གཏན་ལ་ཕབ་སྟེ། ཧོར་སྤྱི་དང་པོ་
མཁན་ཆུང་གྲགས་པ་རྣམ་རྒྱལ་ནས་བཟུང་། སྟག་བྲག་བླ་བྲང་འཛིན་སྐྱོང་
བར་ཧོར་སྤྱི་རིམ་པ་དགུ་ཙམ་བྱུང་ཚུལ་གཤམ་དུ་གསལ་ཡོད། ཧོར་སྤྱི་མཁན་
ཆུང་གྲགས་པ་རྣམ་རྒྱལ་ངོ་ལས་དམག་བཅས་སྦྲ་ཆེན་དུ་འབྱོར། ཧོར་སྤྱིའི་
ཁྱབ་ཁོངས་ཤོག་ཁག་རྣམས་གཞུང་ལ་ཕྱིར་འབུལ་ཞུས་པས་བཀའ་ཤག་སྲིད་
གཞུང་ནས་དེ་སྐོར་གོ་བསྡུར་བྱས་པ་དང་འབྲེལ་སྲིད་སྐྱོང་སྟག་བྲོག་ལ་སྙན་ཞུས་
ཆོག་མཆན་ཐོབ་དོན་ལྟར། སླད་ཧོར་སྤྱི་བསྐོ་གཏོང་བྱེད་མ་ དགོས་ པར།
ཚོ་པ་སོ་དགུའི་སྡེ་ཤོག་རྣམས་རྫོང་ཁག་དྲུག་ཏུ་བགོས་ཏེ། རྫོང་སྡོད་སེར་སྐྱ་
ཉིས་སྦྲེལ་རེ་བསྐོ་གཏོང་བྱ་རྒྱུའི་གཏན་འབེབས་བྱས་དོན་ནི། ཨར་རྫ་བེ་་
སོགས་ འགོ་ པ་ སེར་ སྐྱ་ གཉིས་ དང༌། སྦྲ་ ཆེན་ རྫོང་ སྡོད་ སེར་ སྐྱ་ གཉིས།
ནགས་ཤོད་འབྲི་རུར་རྫོང་སྡོད་སེར་སྐྱ་གཉིས། (སྟག་བྲག་བླ་བྲང་གི་ལྡེ་འཆང་)
ལྷོ་ནེམ་ཁྲི་རྡོ་འགོ་པ་རྩེ་དྲུང་གཉིས། གསེར་ཚ་རྫོང་སེར་སྐྱ་གཉིས། སྟེང་
ཆེན་རྫོང་སྡོད་རྩེ་དྲུང་གཉིས་རེ་བཅས་བསྐོ་གཏོང་དེ་དག་ལ། ཕྱིའི་རིམ་པ་ལྔ་
པའི་ཏོག་གནས་སྤྲད་པ་དང༌། ལས་ཐམ་གྲུ་བཞི་ལ་རྫོང་འགོ་སོ་སོའི་མིང་
འཁོད་རྩིས་སྤྲོད་བྱས། དུས་མཚུངས་ཚོ་པ་སོ་དགུའི་ཁོངས་མི་ཚང་མ་དང་།
ཕྱུགས་རིགས་ས་ཞིང་བཅས་པར་ཞིབ་གཞུང་གསར་འགོད་བྱེད་པོ་ཚོ་པ་སྟོད་
སྨད་ ཁག་ བགོས་ ཀྱིས་ ལས་ ཚན་ སེར་ སྐྱ་གཉིས་ རེ་ བསྐོ་ གཏོང་བྱས་ པ་ རེད།
ཕྱོགས་མཚུངས་ཧོར་སྤྱི་ དང་པོ་གྲགས་པ་རྣམ་རྒྱལ་ངོ་ལས་དམག་བཅས་པ་
འབྱོར་རྗེས་སུ་མེ་འབྲུག་ཞིབ་གཞུང་ཟེར་ཞིང་། སྐབས་དེར་ཧོར་ཚོའི་ཐེམ་
དུད་ཥ༠༠༠ལྷག་ཙམ་དང༌། ས་ཚུགས་སྐྱེལ་འདྲེན་གྱི་ལམ་ལུགས་དང་རྫོང་
སྐྱེལ་དང་། ས་སྐྱེལ། ས་ཚུགས། གཞུང་ལམ་བཅས་ཞིབ་ཕྲའི་གཏན་ལ་
183



i
iz
ir
ཕབ་ནས་མེ་འབྲུག་གན་རྒྱ་བཟོས། ཕྱོགས་མཚུངས་ཧོར་ཡེ་ཐ་རྒྱལ་པོས་ཧོར་
སྤྱི་ཁྱབ་ཀྱི་སྲིད་དབང་རྩིས་སྤྲོད་མི་བྱེད་ཀ་མེད་བྱུང་། དེ་སྔའི་སྦེ་ཧུ་དང་སྦེ་
ཅང་གོ་གནས་ཀྱི་མིང་དེ་དཔོན་ལྡིང་གི་མིང་ལ་སྒྱུར་སྐབས་ཧོར་རྒྱལ་པོ་ཚེ་
དབང་ལྷ་རྒྱལ་གྱི་སྲས་བསོད་ནམས་རྒྱལ་མཚན་ཧོར་འབྲོག་ཤོག་གི་དཔོན་རིམ་
པ་ལྔ་པའི་བཀའ་ཤག་ལག་ཁྱེར་དང་ཐམ་ག་ལིང་གསུམ་གནང་ཁར་ཧོར་སྤྱིའི་
ཕྱག་མཛོད་ཀྱི་གོ་མིང་གནང༌། དེ་སྔའི་ཧོར་རྒྱལ་པོའི་སྐབས་ལ་ཧོར་ཚོ་སོ་
དགུའི་ས་ནས་ཁྲལ་རིགས་བསྡུ་རྒྱུ་གཞི་རྩའི་ཆ་ནས་རང་འཇགས་བཞག་ཡོད་པ་
དང༌། ཁམས་ཁུལ་དང༌། མཚོ་སྔོན་བཅས་ནས་བོད་ལ་ཇ་དབོར་འདྲེན་
བྱས་པའི་ཤོ་ཁྲལ་བཅུ་ཟུར་བསྡུ་ཆོག་པའི་བཀའ་ཐམ་ལག་ཁྱེར་གནང༌། ཧོར་
ཚོ་ནང་ཁུལ་དུ་གར་ཕེབས་སར་བཞུགས་སྒྲིག་ཞུ་དགོས་པ་དང༌། དགོས་ངེས་
སྐབས་རྟ་ཁལ་ གཏོང་དགོས་པ་ བཅས་རེད། དེ་རྗེས་བོད་ས་གནས་སྲིད་
གཞུང་བཀའ་ཤག་གིས་ཧོར་རྒྱལ་སྲས་བསོད་ནམས་རྒྱལ་མཚན་ལ་ཧོར་ཚོ་སོ་
དགུའི་དམག་ཆིག་སྟོང་ལྷག་གི་མདའ་དཔོན་བསྐོ་བཞག་བྱས་ནས་ཙ་དང་་་
མདའ་ དཔོན་ ཟེར། རུ་ དཔོན་ དམར་ རུ་ དཔོན་ གཡུང་ དྲུང་ རྒྱལ་ མཚན།
བརྒྱ་དཔོན་སྤ་ནམ་དང་ཨ་རིག་བཅས་སོ། ཚོ་པ་སོ་དགུའི་ནང་ཁུལ་དུ་ལྕགས་
ཐག་ལག་སྦྲེལ་གྱི་གན་རྒྱུ་ཟེར་བ་ཞིག་བཟོས་པ་དང་དེ་ནས་ཧོར་སྤྱི་ངོ་ལས་ཁག་
གསུམ་བགོས་ཏེ་སྔར་ལམ་ཧོར་རྒྱལ་བཞུགས་གནས་སྦྲ་ཆེན་རྫོང་དང༌། འབྲི་
རུ་དང་། སྟེང་ཆེན་གཉིས་སུ་སྔར་ལམ་ཆེའུ་ཧུ་གཉིས་ཀྱི་བཞུགས་ཡུལ་ཡིན་པ་
མ་ཟད་ལུའུ་ཅུན་དམག་དང་འཁྲུག་པའི་གཡུལ་ས་ཡིན་པས་གནོན་འགོག་་་་
སྟབས་བདེ་ཡོང་ཆེད་ས་གནས་དེ་གསུམ་ལ་རྫོང་མཁར་རེ་རེ་རྒྱབ་ཡོད་པ་རེད།
དེ་རྗེས་ཧོར་སྤྱི་དང་པོ་གྲགས་པ་རྣམ་རྒྱལ་རང་ཉིད་ཧོར་ཚོའི་ས་གནས་སྟེང་
ཆེན་དུ་གྲོངས། དེ་རྗེས་ཧོར་སྤྱི་གཉིས་པ་རིམ་བཞི་སྨན་སྤེལ་སྐབས་ཧོར་བློན་
ག་རྒྱུ་བསྟན་དར་གཙོས་ཧོར་ཚོས་ཁ་གཏད་བྱས་ཏེ་ཕམ་པར་བཟོས། ཧོར་སྤྱི་
184



གསུམ་པ་མཁན་ཆུང་གཡུ་ཐོག་སྐབས་ཤིང་བྱི་ཞིབ་གཞུང་ཞེས་པ་ཞིབ་གཞུང་
གཉིས་པ་དེ་བླངས་སྐབས་ཧོར་ཚོ་ཡོངས་ལ་ཐེམ་དུད་ ༡༠༠ ༢ ༩ ཡོད་པ་དང་།
བེ་རི་ཚོ་པ་རྩིས་ནས་ཚོ་ཁོངས་སུ་བཞག ཧོར་སྤྱི་བཞི་པ་རིམ་བཞི་ ཀ་ཤོད་
སྐབས་ཧོར་བློན་ག་རྒྱ་བསྟན་དར་གཙོས་པས་གྱེན་ལྡོག་བྱ་རྩིས་བྱས་པར་འགོ་པ་
འགའ་ཞིག་ལ་ཚབས་ཆེའི་ཉེས་རྡུང་དང་རྒྱུ་ནོར་གཞུང་བཞེས་ ཐ་ན་དམར་་
གསོད་ཀྱང་བཏང༌། ཧོར་སྤྱི་ལྔ་པ་མཁན་ཆུང་གྲགས་པ་རྒྱ་མཚོ་ནས་སྔར་མུས་
ལྟར་ཁྲལ་བསྡུ་ཁྲིམས་གནོན་གྱི་ལས་ཀ་བྱས། ཧོར་སྤྱི་དྲུག་པ་རིམ་བཞི་སྙན་མོ་
མདོ་ མཁར་ སྐབས་ རྒྱུན་ ལྟར་ ཁྲལ་ བསྡུ་ ཁྲིམས་ གནོན་ བྱེད་ ཀྱི་ ཡོད་ ཅིང་།
སྐབས་དེར་ཧོར་ཚོའི་འགོ་དམངས་ཀྱིས་ངོ་རྒོལ་བྱས་པའི་ལོ་རྒྱུས་ཡོད་རབས་
འདུག ཧོར་སྤྱི་བདུན་པ་མཁན་ཆུང་ཐུབ་བསྟན་པད་མའི་སྐབས་སྔར་མུས་
བཞིན་ཁྲལ་བསྡུ་ཁྲི མས་གནོན་བྱེད་མུར་ནགས་ཤོད་རཀྴིའི་ས་གནས་སུ་གྲོངས།
ཧོར་སྤྱི་བརྒྱུད་པ་རིམ་བཞི་ཐ་ཇི་ཁྱུང་རམ་སྐབས་ས་སྟག་ཞིབ་གཞུང་ཟེར་བ་
ཞིབ་ཚགས་ཆེ་བ་ཞིག་བཟོ་རྩིས་བྱས་ཀྱང་མ་འགྲུབ་སྐད། སྐབས་དེར་བོན་ཐ་
ནང་ཁོངས་ནས་འགལ་བ་ལ་བརྟེན་ནས་སྡེ་དུད་ཁག་གཅིག་རྒྱལ་ཐོག་རྭ་བླར་
མགོ་བཏགས་ཞུས། ཕྱིས་སུ་ཀླུ་ཟོག་ཚོ་པ་ཟེར་རོ། ཧོར་སྤྱི་དགུ་པ་སྟག་བྲག་
གཟིམ་དཔོན་སྐབས་ཧོར་བློན་ག་རྒྱ་འགྲམ་ནག་གིས་ཚབས་ཤི་དང་དེམ་ཆི་དགེ་
རྒྱས་རི་བར་དགྲ་གྱོད་ཀྱི་དོན་རྐྱེན་བཟོས། ། བོད་ཆུ་རྟ་(སྤྱི་ལོ་ ༡༩༩༠）ལོར་
བོད་ས་གནས་སྲིད་གཞུང་ནས་ཧོར་ཚོ་སོ་དགུ་དེ་རྫོང་ཁག་དྲུག་ལ་དབྱེ། བོད་
ཤིང་བྱ་དང་མེ་ཁྱི་(སྤྱི་ལོ་༡༩༩༥, ༡༩༩༦)ལོར་སྟག་བྲག་བོད་རྒྱལ་གྱི་དབང་
སྒྱུར་འཇིགས་སྐུལ་འོག་ནགས་ཤོད་ཚོ་དགུ་མགོ་བཏགས་མི་ཞུ་ཀ་མེད་བྱུང་བ་
ལྟར་སྟག་རྒྱལ་སྒེར་སྡེའི་ཁོངས་སུ་ཚུད་རྗེས། ས་གནས་སྲིད་གཞུང་གི་ཞི་དྲག་
རྐང་འགྲོ་ལག་འདོན་གྱི་ཁྲལ་རིགས་ཁ་ཆག་མི་ཆོག་ཁར་སྟག་བླའི་སྒེར་ཁྲལ་ཡང་
འཕར་འཇལ་དགོས་བྱུང་ཡོད་པ་རེད། དེ་ལྟར་ཧོར་ཚོའི་ས་ཁུལ་འདིར་ས་
185



གནས་སྲིད་གཞུང་གིས་དབང་སྒྱུར་གཏོང་པའི་ལོ་ངོ་སོ་དྲུག་རིང་ཁག་འདོགས་
སྣ་ཚོགས་ཀྱི་ཁྲལ་འཕར་དང་འབམ་ཚོང་སྤུས་སྒྱུར་བུན་སྐྱེད་ཆེར་གཏོང་སོགས་
སྣེ་མང་རྙོག་འཛིང་གིས་མང་ཚོགས་ལ་ཁུར་པོ་ཧ་ཅང་ལྕི་པོ་བཟོས་རབས་ཡོད།
ནགས་ཤོད་ཚོ་པ་དགུ་ནི། འབྲི་རུ། སྟག་ཕྲུག བོམ་ ཕན། ཁྲ་རིང༌།
འགོམ། རཀྴི། ན་རོག བུ་རྫུམ། སེན་ཚ་བཅས་ལ་ནགསཤོད་ཚོ་དགུ་
ཞེས། དེའི་ནང་ཚན་ནགས་ཤོད་ཚོ་དྲུག་ནི་བཤད་སྲོལ་ལ་ཨུ་ཐང་ཕྱུག་མོ་ཚུན་
ནས། ནགས་སོག་འདུད་མཚམས་ཡན། སྦེ་ཧུ་དྲུག་དང་སྦེ་ཅང་བཅུ་གཉིས།
ཏོག་དཀར་སེར་བཅོ་བརྒྱད། དགོན་དགུ་གྲོང་ཚོ་དྲུག་ཅུ་བཅས་ཟེར་སྲོལ་
ཡོད་པ་རེད། །
གོང་ལྟར་ཚོ་ཤོག་སོ་སོའི་བྱུང་ཚུལ་རོབ་ཙམ་ཞུས་ན། དེ་ཡང་འབྲི་རུ་ཚོ་
པ་ཞེས་པ་ནི་འབྲི་རུ་ཞེས་པའི་ས་ཆ་དེར་སྔོན་ནགས་ར་ལྤགས་ཐང་ཞེས་སྐབས་
དེར་ད་ལྟ་ལྟ་བུའི་གྲོང་དང་གྲོང་བརྡལ་དེ་ཙམ་མེད་སྟབས་རི་ཀླུང་དང་ ཐང་
སྡེར་ཡོངས་སུ་ནགས་ཚལ་སྟུག་པོས་ཁེངས་པས་མིང་དོན་མཚུངས། ཡང་དུ་
སྦྲུལ་མདའ་གཞུང་ཡང་ཟེར། དེ་ནི་ལུང་པ་སྦྲུལ་གྱི་མདའ་རུ་ཡིན་པ་དེར་ཟེར།
འབྲི་རུ་ཞེས་དོན་གཏམ་རྒྱུད་ཤོད་སྲོལ་ཞིག་ཡོད་པ་དེ་ཡང༌། སེམས་ཅན་འབྲི་
ཡི་རྭ་ཅོ་ཞིག་ནས་སྐྱེས་པའི་སྒོ་ང་གསུམ་ཡོད་པ་སྟེ། སྒོ་ང་ཆུང་བ་དེ་ཁ་བཞད་
སྔ་བ་བྱུང་བས་ཆུང་རྒྱུད་ཤོག་ཁ་མིང་ཐོབ། དེ་རྗེས་སྒོ་ང་བར་མ་དེར་ཉི་མའི་
དྲོད་ཀྱིས་ཁ་བཞད་པ་དེར་ཉི་མ་ཤོག་ཁ་ཟེར། སྒོ་ང་གཅིག་དེ་ཁ་བཞད་ཁག་
པ་བྱུང་བས་འབྲི་རྭ་དེ་ལུང་ཐག་བརྒྱབ་སྟེ་བསིལ་དྲོད་སྙོམས་པའི་ཐོག་ཏུ་བཀལ་
བར་བརྟེན་མཐར་སྒོ་ང་ཁ་བཞད་པ་དེར་ལུང་རྒྱུད་ཤོག་ཁ་བཅས་འབྲི་རུ་ཚོ་
ཤོག་གི་མིང་དེ་ལྟར་ཐོབ་ཚུལ་བཤད་སྲོལ་ཡོད་པ་རེད། ཁྱིམ་དུད་ཐོག་མར་
ཆགས་སྔ་བ་འབྲིའི་རུས་དགུ་ཞེས་རུས་མིང་དགུ་བྱུང་བ་ནི་ཕྱུག་རུ་ཚང་འབྲི་
རུའི་བསགས་སྔོན་ལ་མཁར་ཆགས། རྫ་རུ་ཚང་འབྲི་རུའི་གླང་སྣ་ལ་མཁར་
186



ཆགས། ད་ལྟ་སྙེ་ན་ཡང་ཟེར། རུ་ཟི་དང༌། ཞུ་རུ། སོག་རུ་གསུམ་དེ་
འབྲི་རུར་མཁར་ཆགས། འབའ་རུ་ཚང་ནགས་འབྲི་ར་འཁྱིལ་མཁར་ཆགས།
སྡེ་རུ་ཚང་བརྗིད་ཆེན་ལ་མཁར་ཆགས། བེ་རུ་ཚང་ཚག་བསྡམ་ལ་མཁར་
ཆགས། སུན་རུ་ཚང་མཁར་ཐོ་ལ་མཁར་ཆགས། གོང་གསལ་དེ་དག་འབྲིའི་
རུས་དགུ་ཞེས་པ་ཐོག་མར་དེ་ལྟར་བྱུང་། ཕྱིས་སུ་རིམ་བཞིན་རྒྱ་ཆེར་སོང་
ནས་འབྲིའི་ཤོག་གསུམ་ཞེས་པ་ཞིག་བྱུང༌། ཚོ་ཤོག་དེའི་སྤྱིའི་འགོ་དཔོན་སྦེ་ཧུ་
གོང་མ་ཅང་ནས་མཆེད་པའི་རུས་འབྲེལ་བའི་ཅང་རྒྱུད་སྦེ་ཧུ་ཅང་རྣམ་རྒྱལ་ཞེས་
པ་ཐོག་མར་བྱུང་ནས་ད་བར་དཔོན་རབས་ཉི་ཤུ་རྩ་གཉིས་སོང་བའི་ལོ་རྒྱུས་ཏེ།
གོང་མ་རིམ་བྱུང་གིས་དམིགས་བསལ་དབང་ཆ་ཆོ་ལོ་ཨུ་བྷེ་དང་། ཧོ་ཀྲིའི་
ནང་ལ་གསལ་བའི་ཅང་རྒྱུད་སྦེ་ཧུའི་སྡོད་གནས་ ཐོག་མར་སྤྱི་ཏི་སྲིབ་ཕོ་བན་
ལྷས་རྒན་ཞེས་པར་དགུན་ས་སྡོད་གནས་ཡིན་པས་ཕྱིས་སུ་སྦེ་ཧུ་ལྷས་རྒན་ཞེས་
མིང་བཤད་སྲོལ་ཁ་རྒྱུན་དུ་འཇགས་ཡོད་པ་རེད། ལུང་པ་དེའི་ཁུལ་ཕོ་བན་
འབུར་དཀར་ཞེས་པ་དེར་རྡོ་གྲུ་བཞི་ཀ་བ་འདྲ་བ་རང་བྱུང་ལངས་པ་ཞིག་ཡོད་
པ་དེ་ཉི་མ་ཚ་བའི་དུས་སུ་སྣུམ་འཛེར་ཐོན་རྒྱུ་ཡོད་པའི་རྡོ་དེ་ཅང་རྒྱུད་སྦེ་ཧུའི་བླ་
རྡོ་རེད་ཟེར་སྲོལ་དང༌། དུས་སྐབས་དེར་ཡུལ་སྡེས་རྡོ་མཆོད་འབུལ་བ་དང༌།
དར་ལྕོག་འཛུགས་སྲོལ་ཡོད་པ་རེད། དེ་རྗེས་སྦེ་ཧུ་བཀྲ་ཤིས་ཚེ་རྒྱལ་དང་བཀྲ་
ཤིས་དབང་འདུས་སྤུན་གཉིས་ཀྱི་དུས་སྐབས་སུ་ཀ་རོང་སར་ཀེ་ནང་སྡོད་གནས་
སྤོས་ཏེ། ཀེ་ཕུ་མདའ་བར་གསུམ་དང་ཀེ་བ་མོ་མཁར་ཞེས་པ་ཡས་མས་ས་རྒྱ་
ཆེ་བ་ས་རྩྭ་སྒེར་བཀག་བྱས། ས་བཀྲ་གོང་མ་འགའ་ཤས་དང་བོད་སྡོད་ཨམ་
བན་དུས་སུ་རྒྱ་བོད་ཤན་སྦྱར་གྱི་བཀའ་གཏན། ཏཱ་ལ་བཅུ་གསུམ་པའི་ཤེ་བམ་
སོགས་བཙན་དམིགས་ཆེ་བ་འགའ་ཞིག་ཡོད། ཀེ་བ་མོ་མཁར་ཞེས་པའི་རྫོང་
མཁར་གྱི་ལོ་རྒྱུས་ངོ་མཚར་བ་འགའ་ཞིག་ཡོད་ཀྱང་ཚིག་རྙོག་ཆེ་བས་འདིར་མ་
བྲིས། ས་ཆ་དེར་མུ་མཐུད་གནས་སྡོད་ཅང་རྒྱུད་སྦེ་ཧུ་རྣམ་རྒྱལ་རྡོ་རྗེ་དང་།
187



དེའི་བུ་དཔོན་ཚེ་དབང་སྟོབས་རྒྱལ། དེའི་བུ་འབྲི་རུ་དཔོན་བསོད་ནམས་རྡོ་
རྗེ་བཅས་ཀྱི་རིགས་རྒྱུད་དངོས་བསྡད་ཡོད་པ་རེད། གོང་དུ་ཅང་རྒྱུད་སྦེ་ཧུ་
རྣམ་རྒྱལ་ནས་མི་རབས་འགའ་ཞིག་སོང་རྗེས། སྦེ་ཧུ་མི་ཐོག་གཅིག་ལ་འཇོན་
ཐང་ཆེ་ཞིང་དྲང་སྲོང་ཀུན་ལ་གྲགས་པར་བརྟེན་ཕྱོགས་གང་ས་གང་ནས་མགོ་
བཏགས་ཞུས། སྡེ་དུད་ནང་སྡེ་མང་པོ་ཞིག་ཆགས་ནས་ནང་དུད་དེ་དག་འབྲི་
རུ་ཚོ་ཤོག་གི་འབངས་སྡེའི་ཁོངས་སུ་བཅུག་པའི་བསྐྱར་དུ་ཤོག་ཁ་ཤིག་སྣོན་ནས་
དེར་བསྐྱར་རྒྱུད་ཤོག་ཁ་ཟེར་བའི་རྒྱ་ཁྱོན་ཆེ་ལ་གྲངས་མང་བར་བརྟེན་འབྲི་རུ་
ཤོག་ བཞིའི་ ནང༌ གི་ རྒྱ་ སྒོའི་ ཨ་ མ་ ཞིག་ ཏུ་ གྱུར་ པས་ འབྲིའི་ ཤོག་ བཞི་ ཟེར།
དེའང་བསྐྱར་རྒྱུད་(ཅ་རྒྱུད་)ཤོག་ཁ། ཆུང་རྒྱུད་ཤོག་ཁ། ཉི་མ་ཤོག་ཁ།
ལུང་རྒྱུད་ཤོག་ཁ་བཅས་ལ་ཤོག་བཞི་ཟེར། ཤིང་བྱི་ལོར་ཐེམ་དུད་སུམ་བརྒྱ་ཉི་
ཤུ་རྩ་གསུམ་དང༌། ཆུ་རྟ་ལོར་ཐེམ་དུད་སུམ་བརྒྱ་ལྔ་བཅུ་ཡོད་པ་རེད། འབྲི་
རུ་ཚོ་པའི་ཐེམ་དུད་སོ་སོའི་རུས་མིང་ལྟར་ན། ཅང་རྒྱུད། ཆུང་རྒྱུད། ཉི་
མ་རྒྱུད། ལུང་རྒྱུད། ཞང་ཞུང༌། ཙག · ཁྲོ་ཐུང༌། བོ་ནག ཞིང་
ནག འབིས། རྟ་རྒ། སོག་རུ། ཨ་སྟག ཕྱག་གསུམ། སྨར་ཁམས།
བྱི་རུ། སྔོ་ སངས། ཁེངས་ པོ་ བོ་ ངན། སི་ཚ། སྒྲ་བ། སྤྲིན།
མགར་བ། འབའ་ཚ། ནག་རྒྱུད། ཐུ་ ཀ། ཐུག་ བཀག ཨ་ བུར།
སྲིན་པོ། ཝར་བ། མདའ་མགོན། ་ འབྲོང་། གཙང་པ། རྩིབ་ཚ།
བསྟན་རྒྱུད། ཨ་ཁུད། པར་མཁན། མགོ་ ཤུ། རྩེ་འགོ། ཧོར་པ།
སྔགས་རུ་བཅས་རུས་མིང་དེ་ལྟར་ཡོད་པ་རེད། འབྲི་རུ་ཚོ་ཤོག་བཞིའི་འགོ་
དཔོན་ཚོར་འགན་བབས་གོ་གནས་སྔ་རྗེས་སྐོར་རོབ་ཙམ་ཞིག་ཞུས་ན། སྔོན་
གོང་མ་ཡོན་མིང་ཆིང་རྒྱལ་རབས་རིམ་བྱུང་སྐབས་སུ་ཅང་རྒྱུད་སྦེ་ཧུ་ཚང་ལ་
གོང་མ་རིམ་བྱུང་གིས་ཐོབ་ཐང་དང་ཆོ་ལོ་ཧོ་ཁྲི་དང་ཨུ་བྷེ་བཅས་ཀྱི་གོ་གནས་ཆ་
ཚང་བསྩལ་བ་དང་དེ་བཞིན་བོད་སྡོད་ཨམ་བན་གྱིས་རྒྱ་བོད་ཤན་སྦྱར་གྱི་བཀའ་
188



ཤོག་དང་ཧོར་རྒྱལ་པོའི་བཀའ་ཤོག་སྡིག་ཐམ་བཀོད་པ་བཅས་ཕ་རྒྱུད་བུ་འཛིན་
གྱིས་བདག་ཐོབ་ས་ཆ་འཛིན་དབང་སོགས་དབང་ཆའི་ཡིག་རིགས་ཁག་ཡོད་པ་
དང་། དེ་འོག་སྦེ་ཅང་གསུམ་ཡོད་པའི་ཉི་མ་སྦེ་ཅང་། ཆུང་རྒྱུད་སྦེ་ཅང་།
ལུང་ རྒྱུད་སྦེ་ ཅང་ གསུམ་ དེར་ གོང་ མས་ བསྩལ་ བའི་ དབུ་ བྷེ་དང་། ཧོ་ཁྲི།
བོད་སྡོད་ཨམ་བན་སྐབས་རྒྱ་བོད་ཤན་སྦྱར་གྱི་བཀའ་ཤོག ཧོར་རྒྱལ་པོའི་
བཀའ་ཤོག ཧོར་ཚོའི་ཆེའུ་ཧུ་དང་སྦེ་ཧུས་སྤྲད་པའི་དབང་ཆའི་ཡིག་རིགས་
ཁག་ནང་སྦེ་ཅང་ཕ་རྒྱུད་བུ་འཛིན་ཆོག་པ་དང༌། ས་ཆའི་ཁེ་དབང་བདག་
ཐོབ་སོགས་ཚུད་པའི་གོ་གནས་ཆ་ཚང་སྤྲད་ཡོད་པ་རེད། དེ་རྗེས་ཆུ་བྱི་ཆུ་
གླང༌(སྤྱི་ལོ་ ༡༩༡༣, ༡༩༡༣)ལོར་འགོ་བཙུགས་ནས་བོད་ས་གནས་སྲིད་
གཞུང་གི་མདོ་སྤྱི་བཀའ་བློན་བླ་མ་བྱམས་པ་བསྟན་དར། ལྷོ་ཧོར་རྟ་སྤྱི་མཁན་
ཆུང་འཇམ་དབྱངས་བློ་འཕེལ། ཧོར་སྤྱི་མཁན་ཆུང་ གྲགས་པ་རྣམ་རྒྱལ་་་་་
བཅས་བཏང་ནས་ཧོར་ཚོ་སོ་དགུའི་སྤྱི་ཁྱབ་ཀྱི་ཐོབ་ཐང་མེད་པ་བཟོས་ཐོག་ཧོར་
སྤྱིའི་ཕྱག་མཛོད་བསྐོ་བཞག་དང་། སྔར་ཧོར་རྒྱལ་ལ་ཁྲལ་རིགས་འབུལ་་་་
དགོས་པ་འཇགས་རང་ཇ་ཤོ་བསྡུ་རྒྱུའི་དབང་ཆ་སྤྲད། མེ་འབྲུག་དང་མེ་སྦྲུལ་
(སྤྱི་ལོ་ ༡༩༡༦, ༡༩༡༧)ལོར་བོད་ས་གནས་སྲིད་གཞུང་གིས་ཧོར་ཚོའི་འགོ་
པའི་གོ་གནས་ཐོབ་ཐང་མིང་བསྒྱུར་ཏེ་སྦེ་ཧུ་ལ་དཔོན་ཞེས་པ་དང་། སྦེ་ཅང་
ལ་ལྡིང་དཔོན་ཞེས་དཔོན་ལ་ཕྱིའི་རིམ་པ་ལྔ་པ་དང་། ལྡིང་དཔོན་ལ་རིམ་པ་
བདུན་པའི་གོ་གནས་བཟོས་ཡོད་པ་མཚུངས། ཅང་རྒྱུད་དཔོན་རིམ་པ་ལྔ་པ་
དང་། ལུང་རྒྱུད་ལྡིང་དཔོན་དང་། ཆུང་རྒྱུད་ལྡིང་དཔོན། ཉི་མ་ལྡིང་
དཔོན་སོགས་རིམ་པ་བདུན་པའི་ཕ་རྒྱུད་བུ་འཛིན་གྱི་ཐོབ་ཐང་བཅས་སྤྲད་མྱོང་
ཡོད་པ་རེད།
སྟག་ཕྲུག་ཚོ་པ་ཞེས་པ་ནི་སྔོན་མིང་ཏ་ཁེ་ལུ་ཞེས་པ་དང་ཡང་སྟག་དྲུག་
ཟེར་གྱི་ཡོད་པས་དེ་ནི་ཚོ་པའི་མིང་ཞིག་ཡིན་པ་རེད། ཁྱུང་ཁྲའི་ཆེའུ་ཧུ་ཞེས་
189



པ་ནི་རུས་མིང་དང་གོ་ས་ཟུང་འབྲེལ་ཡིན། སྟག་ཕྲུག་དཔོན་ཚང་གི་རུས་མིང་
ཁྱུང་ཁྲ་ཞེས་པའི་དོན་ནི་ཐོག་མར་བཤད་སྲོལ་ལྟར་ན། བྱ་ཁྱུང་ཆེན་ཞིག་ལ་
སྒོ་ང་དཀར་པོ་གཅིག་དང་། ནག་པོ་གཅིག ཁྲ་བོ་གཅིག་བཅས་གསུམ་
བྱུང་། སྒོ་ང་དཀར་པོ་མཆེད་པ་ལ་དཀར་རུ་ཞེས་པ་དང༌། སྒོ་ང་ནག་པོ་
མཆེད་པ་དེར་ནག་རུ་ཞེས་པ། སྒོ་ང་ཁྲ་བོ་ལས་མཆེད་པ་དེར་ཁྱུང་ཁྲ་ཞེས་པ་
ཁྱུང་སྒོང་དཀར་ནག་ཁྲ་གསུམ་ལས་མཆེད་པ་ད་ལྟའི་སྟག་ཕྲུག་དཔོན་ཚང་དེ་
ཁྱུང་ཁྲ་ཞེས་པའི་རུས་དེ་ལྟར་བྱུང་། སྟག་ཕྲུག་ཟེར་དོན་ནི་ཐོག་མར་དཔོན་
དང་པོ་ལ་སོ་ཞེས་པ་དེའང་བར་ལ་ཁྱུང་ཁྲ་བུ་དགུ་ཡོད་ཞེས་པའི་གྲས་ཤིག་ཡིན་
པ་སྙམ། ཁྱུང་པོ་ཞེས་པ་ནི་ཞང་ཞུང་ཞེས་པའི་དོན་ཡིན་པ་སྔར་ཞང་ཞུང་གི་
རྒྱལ་པོ་འམ་བོན་གཤེན་རྣམས་ཀྱིས་གོས་སུ་ སྟག་གཟིག་གཡི་རྐྱང་གི་སློག་པ་
གསོལ་སྲོལ་ཡོད་པས་དཔོན་ལ་སོ་ཞེས་པའི་གོས་སུ་སྟག་ལྤགས་གོས་བཟང་ཞིག་
གྱོན་ཡོད་སྟབས་སྐབས་དེར་སྟག་ཕྲུག་དཔོན་ཞེས་པ། དེ་རྗེས་ཁྱུང་ཁྲ་དཔལ་
ལྡན་ཚེ་དབང་དང་ཁྱུང་ཁྲ་དཔོན་སྨྱོན་ཞེས་པ་སོགས་ནས་ད་བར་དཔོན་རབས་
བཅོ་བརྒྱད་ནས་ད་ལྟའི་མི་རབས་བཅུ་དགུར་སླེབས། དང་ཐོག་ཁྱུང་ཁྲའི་
ཚང་འདི་ཡང་ཧོར་གྱི་ས་ཁུལ་ཡང་ཁྲི་སྟེང་དུ་ལོ་མང་གནས་མྱོང་བ་དང༌། དེ་
རྗེས་ཧོར་ཚོ་སོ་དགུའི་སྐབས་སུ་ཚོ་ སྟོད་ཆེའུ་ཧུ། གོང་མ་ཆེན་པོའི་ཆོ་ལོ།
ཧོར་ཁྲི་དང་ཨུ་བྷེ་བཅས་ཐོབ་ཐང་ཆ་ཚང་སྤྲད་ཡོད་པའི་དམིགས་གསལ་གྱི་
འབྲོག་ས་འབྲི་ལུང་སར་སྡོད་གནས་ལྟེ་བ་ཡིན་པ་དང༌། ཡུལ་པའི་ས་ཁང་
ཞིང་ལྟེ་བ་གྲོང་སྣར་ཆགས་ཡོད་པ་རེད། ཐོག་མར་སྟག་ཕྲུག་ཚོ་སྡེ་བྱུང་ཚུལ་
ནི་ ཆགས་སྔ་བ་ སྟག་ཕྲུག་རུས་ དགུ་ཞེས་ པ་དེའང་ དབང་ ཐང་ གྲགས་ སུམ།
བཙན་གཡག་བྱུང་གསུམ། པད་གདོང་འབྲོང་གསུམ་བཅས་ལ་རུས་དགུ་ཟེར།
དབང་ཞེས་པ་ནི་ཁྱུང་ཁྲའི་ཆེའུ་ཧུ་ཚང་ལ་ཟེར། དེ་ཡང་མཁར་ཐོག་མར་གྲོང་
སྣེར་ཆགས་པ། སྨུག་གཞི་མཁར་གྱི་བརྡུང་། ལེབ་བཞི་ཞིང་ལ་རྨོད་ཟེར་
190



སྐད། སྨུག་གཞི་ཞེས་པ་ནི་གྱང་ལ་ཟེར་ཞིང་གྱང་བརྡུང་པའི་མཁར་ལ་རྟགས།
ལེབ་བཞི་ཞེས་པ་ནི་ཤར་ལེབ། སྐྱ་ལེབ། གཡུ་ལེབ། ལེབ་མ་ཞེས་བཞི་དེ་
ས་ཞིང་ཐོག་མར་བཟོས་པ་དེ་ལ་ལེབ་བཞི་ཞིང་ལ་རྨོད་ཟེར་བའི་དོན་དེ་ལྟར་
ཡིན་ པར་ གྲགས། འབྲོག་ ས་ དེ་ད་ ལྟའི་ འབྲི་ ལུང་ སར་ ལྟེ་གནས་ ཡིན་ པ།
སྔོན་ལོ་རྒྱུས་ཐོག་བཤད་སྲོལ་ལ་ཤར་ཤ་རུའི་གནམ་རྫོང་། ལྷོ་དགོ་རུའི་སྨུག་
ཆུང་། ནུབ་གྱང་མཁར་ཟུར་དགུ། བྱང་ལྕགས་རྭ་རྩེ་དགུའི་རྫོང་མཁར་
མས་སུ། ཕྱིས་ཁྱུང་ཁྲ་ཚང་སྦྲ་མལ་དེར་ཡོད་པ་རེད། ཐང་ནི་ཐང་རྒྱུད་ཅེས་
གཡམ་པ་ལ་ཆགས། གྲག་ནི་གྲག་རྒྱུད་ཅེས་གྲོང་སྣེ་ལ་ཆགས། བཙན་ནི་
བཙན་མགོ་ཞེས་སྟེང་དཀར་ལ་ཆགས། གཤགས་ནི་གཤགས་པ་ཞེས་རི་ཞིང་
དང་འཕྲད་པ་ལ་ཆགས། བྱང་ནི་བྱང་པ་ཞེས་སྟེང་དཀར་ལ་ཆགས། པད་
ནི་པད་ཕྱུང་ཞེས་གིལ་རྟག་ལ་ཆགས། གདོང་ནི་གདོང་མཆོང་ཞེས་དབོ་སྣེ་ལ་
ཆགས། འབྲོང་ནི་འབྲོང་ཚ་ཞེས་གིལ་རྟག་ལ་ཆགས་ཡོད་པས་དེ་རྣམས་ད་ལྟ་
གྲོང་ཚོ་སོ་སོར་ཆགས་ཡོད་པ་རེད། སྟག་ཕྲུག་ཚོ་པར་ནང་གསེས་ཤོག་གསུམ་
ཡོད་པ་ནི་ཁྱུང་ཁྲའི་ཤོག་དང༌། རྩེ་མགོ་ཤོག གིལ་པ་ཤོག་ཅེས་པ་ཤིང་བྱི་
ལོར་ཐེམ་དུད་ཉིས་བརྒྱ་སུམ་ཅུ་སོ་གཉིས་ཡོད་པ་དང༌། ཆུ་རྟ་ལོར་ཐེམ་དུད་
ཆིག་བརྒྱ་བརྒྱད་ཅུ་ཡོད་པ་རེད། སྟག་ཕྲུག་ཚོ་དུད་རུས་མིང་ལྟར་ན་གཤམ་
གསལ། ཁྱུང་ ཁྲ། བཙན་ མགོ། གདོང་། མཆོང༌། བཤགས་ པ།
བྱང་པ། ཐང་རྒྱུད། གྲག་རྒྱུད། པད་ཁྱུང༌། འབྲོང་ཚ། ཁྲ། བྱང་
རྒྱུད། ཀྲེ་བོ། མགར་ར། ཕྱུང་མགར། ཉང་པོ། མདོ་བ། ཨ་ཕོ།
ལྟོ་ བོ། ཨོ་ བོབ། ཤར་ པ། སྤུ་ ཐི། · ཆུང་ རྒྱུད། གླ་ རུ། གླ་ ཚ།
བཙང་ཚང་། ལྷ་ཕོ། ཐུབ་བཀག སྔོག་པ། གསའ་ཚ། རྒོ་འཕན།
རོང་རྗེ། ཕྲ་བ། འབྲུག་སྟག ཉུང་དཀར། སྦལ། གཤོལ་ཕོ། རྩེབ་
ཚ། ལྕིས། སུམ་པ་བཅས་ཡོད་པ་རེད། སྟག་ཕྲུག་ཚོ་ཤོག་གསུམ་གྱི་འགོ་
191



དཔོན་ཚོར་འགན་བབས་གོ་གནས་སྔ་རྗེས་སྐོར་ཞུས་ན། སྔོན་འཇམ་་་་་་
དབྱངས་གོང་མ་ཆེན་པོའི་བཀའ་ལུང་ཟིན་པའི་སྟག་ཕྲུག་ཆེའུ་ཧུ། གོང་མ་
རིམ་བྱུང་གིས་ཆོ་ལོ་བསྩལ་བའི་ཨུ་བྷེ་དང་ཧོ་ཁྲི་སོགས་བཀའ་ཤོག་ཁག་རིམ་
བྱུང་། ཆེའུ་ཧུའི་ཕ་ཐོག་བུ་འཛིན་གྱི་ཐོབ་ཐང་དང༌། བདག་དབང་ས་ཆ་
འཛིན་ དབང་ སོགས་ བཀའ་ གཏན་བརྒྱབ་ སྣོན་ སོགས་ ཆ་ ཚང་ ཡོད་ པ་ དང་།
སྦེ་ཅང་གཉིས་ཡོད་པ་སྟེ་གིལ་བ་སྦེ་ཅང་དང་གཤགས་པ་སྦེ་ཅང་དེར་འཇམ་
དབྱངས་གོང་མ་ཆེན་པོས་བསྩལ་བའི་ཨུ་ བྷེ་དང་ཧོ་ཁྲི་གོང་མ་རིམ་ ཅན་གྱི་ས་
བཀག་ཤོག ཧོར་ཚོའི་ཆེའུ་ཧུས་སྤྲད་པའི་དབང་ཆའི་ཡིག་རིགས་ཁག་ནང༌
སྦེ་ཅང་ཕ་རྒྱུད་བུ་འཛིན་ཐོག་ས་ཆའི་ཁེ་དབང་བདག་ཐོབ་སོགས་ཚུད་པའི་གོ་
གནས་ཆ་ཚང་སྤྲད་ཡོད་པ་རེད། དེ་རྗེས་མེ་སྦྲུལ་ལོར་བོད་ས་གནས་སྲིད་
གཞུང་གིས་ཧོར་ཚོའི་འགོ་པ་རྣམས་གོ་ཐོབ་མིང་བསྒྱུར་ཏེ་སྟག་ཁྲུག་ཆེའུ་ཧུ་
དཔོན་གནས་རིམ་པ་ལྔ་པ་ཡིན་པ་དང་། དཔོན་གྱིས་ཕ་རྒྱུད་བུ་འཛིན་གྱི་
ཐོབ་ཐང་ཆ་ཚང་སྤྲད་པའི་ཐོག་བོད་ས་གནས་སྲིད་གཞུང་གི་སྐུ་དྲག་ཁག་ཡས་
མས་འགྲིམ་འགྲུལ་གྱི་ཁྲལ་འུལ་སྐྱེལ་འདྲེན་གྱི་ས་ཚུགས་གད་མར་ཁར། འབྲི་
རུ། ཁྲ་རིང༌། འགོམ། རཀྟི། སྟག་ཕྲུག་བཅས་ཚོ་ཤོག་ལྔའི་རྟ་ཟམ་སྤྱི་
ཁྱབ་ཀྱི་ཐུགས་འགན་བཞེས་མྱོང་བ་རེད། སྦེ་ ཅང་གཉིས་ཏེ་གིལ་བ་ལྡིང་་་
དཔོན་དང་། གཤགས་པ་ལྡིང་དཔོན་ཞེས་རིམ་པ་བདུན་པ་ཕ་རྒྱུད་བུ་འཛིན་
ཀྱི་ཐོབ་ཐང་ཆ་ཚང་བཅས་སྤྲད་མྱོང་བ་རེད།
བོམ་ཕན་ཞེས་པའི་ཚོ་པ་འདི་ཡང་སྔོན་སུམ་པ་སྐོར་ཚོགས་ཞེས་པའི་དུས་
དེར་ས་ཆ་འདི་ཡང་ནགས་ཆུ་མ་གཞུང་ཟེར། ནགས་ཤོད་སྟོད་ཨུ་ཐང་ཚུན་
དང་སྨད་ནགས་ལྡིང་ཞེས་པའི་རི་ནགས་ལྡག་དང་མཚོ་ནགས་ལྡིང་ཞེས་པ་དེ་
དཔོན་གྱི་བླ་མཚོ་ཟེར། ཡང་ཁ་རྒྱུན་ཞིག་ལ་ནགས་བུ་དྲུག་མ་ལ་ཤོག་དྲུག་
ཆགས་ཟེར་སྲོལ་ཡོད་པས་སྐབས་ཤིག་དེར་བུ་ཞིག་ལ་དོམ་ཚགས་ཤིག་གྱོན་རྒྱུ་
192



ཡོད་པས་དེ་དོན་གཞིགས་ནས་དོམ་ཕན་ཞེས་ཕྱིས་སུ་སྒྲ་ཟུར་ཆགས་ནས་བོམ་
ཕན་ཞེས་པའི་ཚོ་པ་ཞིག་བྱུང༌། ཚོ་ཤོག་དེའི་དཔོན་རབས་དང་པོ་སོག་པོ་
ནས་མི་རྒྱུད་མཆེད་པས་རུས་མིང་ས་ཐར་ཞེས། ཡང་བྱང་པ་དང་བྱང་རྒྱུད་
ཟེར་དོན་ནི་ཐོག་མ་ཧོར་གྱི་ས་ནས་བྱང་ཐང་བརྒྱུད་ཡོངས་སྐབས་སུ་དེར་བྱང་
རྒྱུད་ཚང་ཞེས་དཔོན་དེ་བྱང་རྒྱུད་སྦེ་ཧུ་ལྷ་མོ་མགོན་ནས་ད་བར་དཔོན་རབས་
བཅུ་གསུམ་ད་ལྟའི་མི་རབས་བཅུ་བཞིར་སླེབས། དཔོན་གྱི་མཁར་རྫོང་རྟབ་
རྒྱག་ལ་ཆགས། ས་ཆ་དེར་ཀྲས་ཟ་སེ་དང་བྲག་དམར་གླང་གདོང་མ་ཞེས་པའི་
རི་དེ་རྣམས་ རིག་གསུམ་མགོན་པོའི་མཚོན་ཚུལ་ཡོད་པ་རེད། དཔོན་གྱི་
འབྲོག་ས་ལྟེ་གནས་སྐྱིད་ཤོད་ཟེར། ས་ཐར་དཔོན་མ་སླེབས་པའི་གོང་དུ་བོམ་
ཕན་སྟོང་ཚོ་བརྒྱ་དང་བརྒྱད་ཅུའི་འགོ་དཔོན་མཁར་ཐོག་སྦེ་ཧུ་ཞེས་པ་དེ་བྱུང་།
དེའི་མི་རྒྱུད་ད་ལྟ་ཡང་མ་ཆད་པར་བསྡད་ཡོད་པ་རེད། གཞན་ཡང་སྤུན་ཐི་
སྦེ་ཅང་ཅི་ཤོག་གི་འགོ་པ་བྱས། སྤུན་ཐི་ཞེས་པ་ནི་སྔར་ཨ་གྲགས་ནས་མཆེད་
ཚུལ་བཤད་སྲོལ་ཡོད། མཁར་སྤུ་བཟང་ལ་ཆགས། མཁར་མལ་རྗེས་སུ་བ་
མ་ལྷས་ལ་རུ་སྤོས་བྱས། ཞར་རྒྱུད་མདོ་བ་ནམ་ལང་ཞེས་པ་ཡུལ་ ལྷ་ཇོ་བོ་
གཡག་རྫའི་བུ་རེད་ཅེས་པ་བཤད་སྲོལ་འདུག ཞར་རྒྱུད་མདོ་བ་ནམ་ལང་
ཐོག་མར་ཡར་གདོང་གི་བྲག་ཁུང་ཞིག་གི་ནང་བསྡད། དེང་སང་སྦྲག་ཁུང་
དེར་མདོ་བ་བྲག་ཁུང་ཟེར། དེ་རྗེས་ཡར་གདོང་ལ་ཞར་རྒྱུད་ཇ་མཁར་སྨུག་པོ་
མཁར་རྫོང་ཆགས། མཁར་དེ་ཡང་ད་ལྟ་བསྡད་ཡོད། ཞར་རྒྱུད་མདོ་བ་
ནམ་ལང་གིས་ནགས་ར་མུ་ཐང་ལ་རྒྱུ་ཞིང་བཟོས། ཞིང་དེ་ཡི་མིང་ལ་གནམ་
སྔོ་ལེབ་ཟེར། ཕྱིས་སུ་གཡང་འགུགས་བྱེད་པའི་དཔེ་ཆའི་ནང་དུ་ནགས་ར་མུ་
ཐང་གི་འབྲུ་གཡང་ཁུག་ཅེས་གསལ་ཡོད་པ་རེད། ཞར་རྒྱུད་མདོ་བ་ནམ་ལང་
ལ་ རལ་གྲི་ མ་ ཧཱ་ཀཱ་ལ་ཞེས་ པ་དེ་ཤུག་གདོང་ དགོན་གྱི་མགོན་ཁང་གི་སྤྱན་་་་
གཟིགས་ནང་དུ་རྩིས་སྤྲོད་ཀྱི་གྲས་རེད། གྲི་དེའི་ཞེང་ཚད་ལ་སོར་ལྔ་དང་རིང་
193



ཚད་འདོམ་གང་ཡོད་ཟེར། ཞར་རྒྱུད་མདོ་བ་ནམ་ལང་ཞེས་པ་ནི་དཔའ་རྩལ་
ལྡན་ཞིང་། དམག་འཐབ་ལ་དགའ་བ། འབྲི་རུའི་དམར་ཚ་གནམ་ལྕགས་
ཞེས་པ་དེ་ཡང་དཔའ་རྩལ་ལྡན་ཞིང་དམག་འཐབ་ལ་དགའ་བ། ཁོ་གཉིས་
གཅིག་གིས་གཅིག་ལ་མི་དགའ་བས་དམག་འཐབ་ཐེངས་མང་བྱས་ཀྱང་རྒྱལ་
ཕམ་མ་བྱུང་། དེ་རྗེས་ཞར་རྒྱུད་མདོ་བ་ནམ་ལང་གིས་མགོ་བསྐོར་གཏོང་བའི་
ཐབས་ངན་བྱས་ཏེ་སྦ་འོག་ལ་མཁར་ཞིག་བརྩིགས། དམར་ཚ་གནམ་ལྕགས་
ལ་གྲོགས་པོ་འགྲིགས་ཏེ་མགྲོན་འབོད་བྱས། རུ་སུ་བུ་རྒོད་ཟེར་བའི་དམག་
དཔོན་དེས་རྨོག་ཐབ་རྩར་བཞག་ནས་ཕྱི་ལ་འགྲོ་རྒྱུ་མི་འཐད་ཟེར། གྲོགས་
པོའི་མགྲོན་འབོད་བྱས་པ་ལ་ཁྲབ་རྨོག་དགོས་དོན་ཅི་ཞིག་ཡོད་ཅེས་ཞར་རྒྱུད་
མདོ་བ་ནམ་ལང་གི་མགྲོན་དུ་སོང་། དམར་ཚ་གནམ་ལྕགས་ཇ་ཆང་ལ་སོགས་
ཅི་དགར་རོལ་དུ་བཅུག་ནས་དགོང་མོ་ཚང་མ་ཆང་གི་ར་བཟི། ཞར་རྒྱུད་མདོ་
བ་ནམ་ལང་ནས། མི་བརྒྱའི་སྔས་མགོ་གདུང་མ་ཡག མི་གཅིག་སྔས་མགོ་
རྟ་སྒ་ཡག ཅེས་ཟེར་ཏེ་ཉལ། མཚན་མོར་དམར་ཚ་གནམ་ལྕགས་དང་
བཅས་ཚང་མ་བསད། ཞར་རྒྱུད་མདོ་བ་ནམ་ལང་གྲགས་ཆེ་བའི་ལ་གོང་ཤོག་
གི་འགོ་པ་བྱས་པ་དང་རྗེས་སུ་སྤེ་ཅང་བྱས་སྐད། དེའི་མི་རྒྱུད་རྟིང་མ་ལྟོད་
ཤོད་ལྡིང་དཔོན་དཀོན་མཆོག་ཡིན་པ་རེད། སོག་གི་གུ་ཀུ་དང་ནགས་ཀྱི་ཨར་
རྩ་གཉིས་རུས་རྒྱུད་སྔ་ཤོས་ཀྱི་གྲས་ཤིག་ཡིན་པའི་རྗེས་སུ་གདུང་རྒྱུད་ཀྱི་སྤྲུལ་
སྐུར་གྱུར། ནགས་ཀྱི་ཨར་རྩ་སྣོལ་མ་ལ་མཁར་ཆགས། འབིས་ཚང་མ་ར་ལ་
མཁར་ཆགས། དེ་ཡང་འགོ་པ་དུང་ཏོག་ཅན་སོག་རྒྱ་བོད་གསུམ་ཀྱི་བཀའ་
གཏན་བྱུང་མྱོང་ཡོད་པ་རེད། གླང་གི་རུས་བརྒྱུད་གླང་ཚང་དང་། སུམ་
པའི་རུས་བརྒྱུད་སུམ་པ་ཚང་གསུམ་ཡར་གདོང་ལ་མཁར་ཆགས། རྡོ་རིང་
ཚང་ལྕི་བ་ལ་མཁར་ཆགས། རྡོ་རིང་ཞེས་པ་དེའང་བཤད་སྲོལ་གཉིས་ཡོད་པ་
གཅིག་ནི་ས་མིང་མི་ལ་ཐོབ་པ་དང་། གཉིས་ནི་སྔར་ཀ་ལུང་ཚང་གི་བུ་མོ་འོ་
194



མཚོ་ཟེར་བ་མཛེས་མ་ཞིག་ཡོད་པས་ལྷ་སར་ཇོ་མཇལ་འགྲོ་སྐབས་སུ་ལྷ་སའི་
གཟིམ་ཤག་རྡོ་རིང་ཚང་གི་ནེ་ཕྲུག་ཅིག་བྱུང་བར་བརྟེན་རྡོ་རིང་ཚང་ཞེས་མིང་
ཆགས་པ་ཡང་ཟེར་སྲོལ་ཡོད་པ་རེད། སྨྲ་བོ་དུང་ཏོག་ཅན་ལ་སོག་རྒྱ་བོད་
གསུམ་གྱི་བཀའ་གཏན་ཡོད་པ་དང་སྦམ་ཆད་ལ་མཁར་ཆགས། ཕྱིས་སུ་སྨྲ་བོ་
རྒན་ཆེན་ཡང་ཟེར། ཞིང་རུ་ཚང་སྦམ་ཆད་ལ་མཁར་ཆགས། ཞིང་རུ་ནི་ལྕི་
བ་སྦེ་ཅང་གི་བློན་པོ་ཡིན་པ་དང༌། དེ་རྗེས་ཞིང་རུ་ཐུབ་དབང་ནི་སྦེ་ཧུའི་བློན་
པོ་བྱས་པ་རེད། རྡོ་བ་ཚང་ནགས་ལྡག་ལ་མཁར་ཆགས། (ནགས་ལྡིང་ཡང་
ཟེར་)གོང་གསལ་དེ་རྣམས་རུས་རྒྱུད་ཆགས་སྔ་བ་དང་ཡུལ་འཛིན་སྔ་བ་ཡིན་
པའི་ད་ལྟ་གྲོང་ཚོ་སོ་སོར་ཆགས་ཡོད་པ་རེད། སྔ་མོ་བོམ་ཕན་ཚོ་པར་ནང་
གསེས་ ཤོག་ གསུམ་ ཡོད་ པ་ གྲགས། དེའང་ ནགས་ རོང་ དང༌། ལ་ གོང་།
ལྕི་བ་ཤོག་བཅས་ཤོག་ཁ་གསུམ་བྱུང༌། སྔོན་མིང་ལ་གོང་ཤོག་དང༌། ནགས་
རོང་ཤོག་བཅས་ལྕི་བ་ཤོག ཟེར་སྲོལ་ཡོད་པ་དེ་ཕྱིས་སུ་ལྕི་བ་ཤོག་དེ་ཁག་
བགོས་བྱས་ནས་ཤོག་ཁ་དེའང་ཤོག་མིང་བསྒྱུར་ཏེ་སྟོད་ཤོག་དང་སྨད་ཤོག་ཅེས་
ཁག་གཉིས་སུ་བྱུང་ཡོད། ད་ལྟ་ སྟོད་ཤོག་ལ་ཡར་ གདོང་དང་སྨད་ཤོག་ལ་
གཤམ་ཆུ་ཟེར། བོད་ཤིང་བྱི་ལོར་ཐེམ་དུད་༡༡༧ཡོད་པ་དང༌། ཆུ་རྟ་ལོར་
ཐེམ་དུད་ ༡༡༠ ཡོད་པ་རེད། དམངས་གཙོ་བཅོས་བསྒྱུར་སྐབས་ཐེམ་དུད་
༥༤ ཡོད་པ་དེང་སང་ཐེམ་དུད་༢༠༠ལོན་ཡོད་པ་རེད། བོམ་ཕན་ཚོ་དུད་
རུས་མིང་ལྟར་ན་དཔོན་གྱི་རུས་ ས་ ཐར་ རམ་བྱང་བརྒྱུད་ཀྱང་ཟེར་བ་དང་།
མཁར་ཐོག པི་ཐི། ཞར་རྒྱུད། ཨར་རྩ། འབིས། གླང་། སུམ་པ།
རྡོ་རིང༌། སྨྲ་བོ། ཨ་ལོག རཀྱི། མངས་མདའ། མ་གྲོང༌། རིག་རོ།
ཡ་མི། རིང་། གདོང་མཆོང་། ཡོག་རྫ། ཨ་སྟག གེ་ཡ། ཁྲ། ཨ་
སྒྱུ། ཞིང་རུ། རྡོ་བ་བཅས་བོམ་ཕན་ཚོ་ཤོག་ཏུ་རུས་མིང་སོ་སོར་དེ་ལྟར་ཡོད་
པ་རེད། བོམ་ ཕན་ཚོ་པ་འདི་ཡང་ཧོར་ཚོ་ཁག་གཞན་རྣམས་དང་གཅིག་་
195



མཚུངས་ལྟར་རྒྱ་ཧོར་དུས་སུ་གོང་མའི་ལུང་གིས་ཟིན་པའི་བྱང་རྒྱུད་སྦེ་ཧུ་ཚང་
ངམ། ས་རྒྱུད་སྦེ་ཧུའི་གོ་གནས་ཐོབ་ཐང་ཆ་ཚང་ཡོད་པ། གོང་མའི་ཆོ་ལོ་ཧོ་
ཁྲི་དང་ཨུ་བྷེ་དེ་བཞིན་བོད་སྡོད་ཨམ་བན་གྱིས་རྒྱ་བོད་ཤན་སྦྱར་གྱི་བཀའ་ཤོག་
དང་། ཧོར་རྒྱལ་པོའི་བཀའ་ཤོག་སོགས་བཀའ་གཏན་ཡིག་རིགས་ཁག་བྱང༌
རྒྱུད་སྦེ་ཧུ་ཕ་རྒྱུད་བུ་འཛིན་གྱི་བདག་ཐོབ་ས་ཆ་འཛིན་དབང་སོགས་ཚུད་པའི་
དབང་ཆའི་ཡིག་རིགས་ཁག་ཆ་ཚང་ཡོད་པ་རེད། དེ་འོག་སྦེ་ཅང་ཡོད་པ་ནི་
ལྕི་བ་སྦེ་ཅང་དང༌། ལ་གོང་སྦེ་ཅང་གཉིས་དེར་གོང་མས་བསྩལ་བའི་ཧོ་ཁྲི་
དང་། ཨུ་བྷེ། བོད་སྡོད་ཨམ་བན་སྐབས་རྒྱ་བོད་ཤན་སྦྱར་གྱི་བཀའ་ཤོག་
དང༌། , ཧོར་རྒྱལ་པོའི་བཀའ་ཤོག ཧོར་ཚོའི་ཆེའུ་ཧུ་དང་སྦེ་ཧུ་སྤྲད་པའི་
དབང་ཆའི་ཡིག་རིགས་ཁག་ནང་སྦེ་ཅང་སོ་སོའི་ཕ་རྒྱུད་བུ་འཛིན་ཆོག་པ་དང་།
ས་ཆའི་ཁེ་དབང་བདག་ཐོབ་ཚུད་པའི་གོ་གནས་ཆ་ཚང་སྤྲད་ཡོད་པ་རེད། དེ་
རྗེས་ཆུ་ཁྱི་ཆུ་གླང་ལོར་དམག་འཁྲུག་བྱུང་བས་བོམ་ཕན་སྦེ་ཧུ་རྣམ་རྒྱལ་གྲགས་
པ་དང་འགོམ་སྡེ་བ་རྡོ་རྗེ་གཉིས་ཀྱིས་ཕོགས་དཔོན་གནང་སྟེ་ལུའུ་ཅུན་དམག་ལ་
རྒྱབ་སྐྱོར་གནང་མྱོང་བ་རེད། དེ་རྗེས་བོད་ས་གནས་སྲིད་གཞུང་གིས་མེ་
འབྲུག་དང་མེ་སྦྲུལ་ (སྤྱི་ལོ་ ༡༩༡༦, ༡༩༡༧)ལོར་ཧོར་ཚོའི་འགོ་པ་རྣམས་གོ་
གནས་ཐོབ་ཐང་མིང་སྒྱུར་བྱས་ཏེ་བྱང་རྒྱུད་སྦེ་ཧུ་དེ་བྱང་རྒྱུད་དཔོན་ལ་རིམ་པ་
ལྔ་པའི་ཕ་རྒྱུད་བུ་འཛིན་གྱི་ཐོབ་ཐང་སྤྲད་མྱོང་བ་དང་སྦེ་ཅང་གཉིས་ཏེ་སྟོད་
ཤོག་ལ་གོང་ལྡིང་དཔོན་དང་སྨད་ཤོག་ལྕི་བ་ལྡིང་དཔོན་གཉིས་རིམ་པ་བདུན་
པའི་ཕ་རྒྱུད་བུ་འཛིན་གྱི་གོ་གནས་ཐོབ་ཐང་སྤྲད་མྱོང་བ་རེད། །
ཁྲ་རིང་ཚོ་པ་ཞེས་པ་ནི་སེན་ཚ་ཡང་ཟེར། ཚོ་པ་འདི་ཐོག་མར་བྱུང་
ཚུལ་ཁག་གཅིག་གི་བཤད་སྲོལ་ལྟར་ན། ཐོག་མར་སྨུག་པོ་གདོང་ནས་བརྒྱུད་
པ་ཁྲོ་ཐུང་དཔོན་དམར་ཞེས་པའི་བུ་སྤུན་བཞི་བྱུང་ཡོད་པའི་བུ་ཆེ་བ་དཔོན་
དམར་སྦེ་ཧུ་ཞེས་པའི་རྫོང་མཁར་ལ་དམར་རུ་གནམ་རྫོང་ཞེས་པ་དང༌། བུ་
196



གཉིས་པའི་རྫོང་མཁར་ ཤ་རུ་གནམ་རྫོང་། བུ་གསུམ་པའི་རྫོང་མཁར་དགྲ་
མཁར་གནམ་རྫོང་། བུ་ཆུང་བའི་རྫོང་མཁར་ཆུང་རྫོང་ཞེས་པ་དེ་དག་གི་
མཁར་ མལ་ ད་ ལྟ་ སྨོང་ ཆེན་ གྲོང་ ཚོ་ དེར་ ཡིན་ པ་ ཞེས་ སྲོལ་ ཡོད་ པ་ དང་།
སྐབས་དེར་ཁྲོ་ཐུང་ཚོ་པ་ཞེས་པ་དེ་ཕྱིས་སུ་མིང་ཟུར་ཆགས་ནས་ཁྲ་རིང་ཚོ་པ་
ཞེས་པ་དེའང་འདྲ་པོ་སྙམ་ཡང་། ཁག་གཅིག་གི་ཟེར་སྲོལ་ལ་ཁྲ་རིང་ཟེར་
དོན་ནི་ཐོག་མར་ཁྲམ་པ་ཚོ་གཅིག་དེར་རུབ་སྡོད་བྱས་ཡོད་པ་དེའི་དོན་མིང་
ཟུར་ཆགས་ནས་ཁྲ་རིང་ཟེར་བ་བཤད་སྲོལ་ཡང་ཡོད་པ་རེད། དེ་རྗེས་སེན་ཚ་
ཞེས་པ་ནི་རུས་མིང་སེ་བོ་ཡིན་པའི་རྒྱུད་སེན་ཚ་དཔོན་ཆེན་སྐར་མ་ཞེས་པ་དེའི་
བུ་སྤུན་བཞི་དེ་མོ་བ་ལ་ཆགས། མཁར་རྫོང་དང་པོ་དེ་རུས་སྦལ་སྙིང་རྫོང་
དང་། གཉིས་པ་དངུལ་རུ་གནམ་རྫོང་། གསུམ་པ་དབུས་རུ་གནམ་རྫོང་།
བཞི་པ་ཁྲོ་ཆུ་སྙིང་རྫོང་ཞེས་ཟེར། སེན་ཚ་དཔོན་སྐར་མའི་བུ་བཞི་ལ་རྫོང་
གཞིས་ཆགས་ནས་སྐབས་དེར་དཔོན་མིང་སྡེ་ལ་ཐོགས་ནས་སེན་ཚ་ཞེས་ཤོད་
སྲོལ་ཡོད་པ་རེད། དེ་རྗེས་སྟོན་ཚ་སྦེ་ཧུ་ཚང་ཡིན་པའི་ད་བར་དཔོན་རབས་
ཉི་ཤུ་སྐོར་སོང་བའི་ཤོད་སྲོལ་ཡོད་པ་རེད། སྟོན་ཚ་ཟེར་དོན་ནི་གོང་མ་སྟོན་
ཀུན་རྒྱལ་པོའི་ཚ་བོའི་བརྒྱུད་པ་ལས་མཆེད་པ་ཞིག་ཡིན་པས་སྐབས་དེར་ས་ཆ་
དེའི་མང་ཚོགས་ཀྱིས་ང་ཚོ་ལ་དཔོན་ཞིག་དགོས་ཀྱི་ཡོད་པས་ད་རེས་ཡོན་ཏན་
ཅན་གྱི་མི་འདི་ང་ཚོའི་དཔོན་དུ་བསྐོ་བཞག་བྱེད་དགོས་ཟེར་ནས་དཔོན་དུ་
བསྐོས་པ་ཞེས་ཟེར་སྲོལ་ཡོད་པ་རེད། སྟོན་ཚ་སྦེ་ཧུས་མཁར་གྱི་ཐོག་མར་
མཁར་རྩེ་ཞེས་པ་མཁར་རྫོང་མོ་བ་ཐང་ལ་ཆགས། . ཁྲ་རིང་ནང་གསེས་ཤོག་
བཞི་ཡོད་པ་དེའང་སྐུར་སྟོད་དང༌། སྒུར་སྨད། ཀ་རོང་། མཁར་རེ་ཤོག་
བཅས་ཡིན། སེན་ཚ་སྒུར་སྨད་དུ་ཐོག་མར་སྦེ་ཅང་གཡུ་སོ་ཞེས་པ་ཞིག་བྱུང༌།
གཡུ་ སོ་ ཟེར་ དོན་ནི་ དཔོན་ དེའི་ མདུན་ སོ་ གཅིག་ གཡུ་ སོ་ ཡིན་ པར་ གྲགས།
མཁར་རྫོང་ ཤ་རི་གནམ་རྫོང་དེ་ སུམ་ ཐོག་ཅན་ཙམ་མདའ་ལ་མཁར་ཆགས།
197



བློན་པོ་ལོང་བརྒྱུད་ཞྭ་སྐྱ་སྨུག་གཉིས་ཟེར་བའི་སྐྱ་རྫོང་དང་སྨུག་རྫོང་། རྟ་
རྒའི་དམར་རུ་གནམ་རྫོང་བཅས་རྫོང་བཞི་དེ་ཙམ་མདའ་ལ་ཆགས། ཙམ་
མདའི་དཀྱིལ་ཆུ་སྔོན་མོ་ལ་གཡུའི་མཆོད་རྟེན་བརྒྱབ། རྒྱུ་ཀོ་ཁ་ཞེས་དུས་དེར་
རྒྱ་རྫོང་དེ་ལྕག་རམ་ལ་ཆགས་པ་བཤད་སྲོལ་ཡོད། རིག་རོ་ཚང་ཞེས་པ་དེ་མོ་
བ་ཐང་སྟེང་ཁར་ཞྭ་མཁར་གནམ་རྫོང་དང་སྨུག་རུ་གནམ་རྫོང་ཞེས་པ་མཁར་
ཆགས། ཀ་རོང་ཤོག་ལས་ཀེ་པེ་མདོར་ཆགས། ཀ་མདའ་ཚང་ཀ་མདར་
ཆགས། རྨར་ཁམས་ར་རུ་ལ་ཆགས། གླ་ས་གདོང་ལ་ཆགས། སེན་ཚ་
དབྱུག་ལ་ཆགས། རིང་སྤྱི་ཐི་ལ་ཆགས་ཞེས་པ་གོང་གསལ་དེ་རྣམས་ནས་ཁྲ་
རིང་སྡེ་ཆགས་སྔ་བ་ཡིན་ཚོད་འདུག ཁྲ་རིང་ཚོ་ཤོག་དེའང་ཤིང་བྱི་ལོར་ཐེམ་
དུད་༥༡ ༥ ཡོད་པ་དང་། ཆུ་རྟ་ལོར་ཐེམ་དུད་ ༣ ༥༠ཡོད་པ་རེད། ཁྲ་རིང་
ཚོ་པའི་ཐེམ་དུད་སོ་སོའི་རུས་མིང་ལྟར་ན་གཤམ་གསལ། སྟོན་ཚ། ཁྲོ་ཐུང༌།
རིག་ རོ། སེན་ ཚ། ལོང༌ རྒྱུད། རྟ་ རྒ། སྤྲིན། གླ་ ཚ། ཀྲམ། །
བཤགས་པ། ཀྲེ་བོ། སྒམ། སྟོ་བོ། མདོ་བ། ཀེ། རྩ་རུ། ནག་
རྒྱུད། ཕྱག་གསུམ། ནང་ཆེན། རྩེབ་ཚ། སུམ་པ། བོ་ངན། སྨྱོ་ག་
འཇང༌། ཀ་ཐོག སྔགས་རུ། གཉེད་མཁན། འ་དགྱེ། མཇོ། སོག་
རུ། ཆུང་རྒྱུད། འབྲིང་རྒྱུད། (བར་རྒྱུད་ཀྱང་ཟེར་)གོར་རྒྱུ། ཅུང་པ།
ཨ་ ག སྦ་ག མཁར་ རེ། སྤུ་ཚ། འཇང་ རུ། སྤྱི་རུ། སྒོང་ རུ།
བོར། འབྲུ། རྗེ་རུ། གཉེར་བ། ལྷོ་རོང༌། ཤུག་ སྟག བ་གཟི།
རྨར་ཁམས། ཞུ་རུ། ཀ་མདའ། སེན་རྩ། རིང་༌། དམར་ཚ། ཨར་
ཚ། བོ་ངན། ཀ་ལོག སྤྲིན། ཡ་ངེ་། ཨ་ཡེར། ཨར་རྒོད། ཞིང་
ཞུང༌། མགར་བ། མགོ་ཤུ། ལེ། སྦས། རག རྐྱེན་པ་བཅས་རུས་
མིང་དེ་ལྟར་ཡོད་པའི་ཁྲ་རིང་ཤོག་བཞིའི་འགོ་དཔོན་ཚོར་སྔ་རྗེས་འགན་བབས་
གོ་གནས་སྐོར་རོབ་ཙམ་ཞིག་ཞུས་ན། ཁྲ་རིང་ཚོ་པའི་འགོ་དཔོན་སྟོན་ཚ་སྦེ་
198



ཧུ་ཚང་ལ་གོང་མ་རིམ་བྱུང་གྱིས་བརྩལ་བའི་ཆོ་ལོ་ཧོ་ཁྲི་དང་ཨུ་བྷེའི་གོ་གནས་
ཐོབ་ཐང་ཆ་ཚང་ཡོད་པ་དང༌། དེ་བཞིན་བོད་སྡོད་ཨམ་བན་གྱི་རྒྱ་བོད་ཤན་
སྦྱར་གྱི་བཀའ་ཤོག་དང༌། ཧོར་རྒྱལ་པོའི་བཀའ་ཤོག་བཅས་སྟོན་ཚ་སྦེ་ཧུ་ཚང་
ཕ་རྒྱུད་བུ་འཛིན་གྱི་བདག་ཐོབ་ས་ཆ་འཛིན་དབང་སོགས་དབང་ཆའི་ཡིག་་
རིགས་ཁག་ཡོད་པ་རེད། དེ་འོག་སྦེ་ཅང་གསུམ་ཡོད་པའི་སྐུར་སྨད་སྦེ་ཅང་།
ཀ་རོང་སྦེ་ཅང་། མཁར་རེ་སྦེ་ཅང་བཅས་གོང་མ་རིམ་བྱུང་གིས་བསྩལ་བའི་
ཧོ་ཁྲི་དང་ཨུ་བྷེ། བོད་སྡོད་ཨམ་བན་སྐབས་རྒྱ་བོད་ཤན་སྦྱར་གྱི་བཀའ་ཤོག
ཧོར་རྒྱལ་གྱི་བཀའ་ཤོག ཧོར་ཚོའི་ཆེའུ་ཧུ་དང༌། སྦེ་ཧུས་སྤྲད་པའི་བཀའ་
ཤོག་དང་དབང་ཆའི་ཡིག་རིགས་ཁག་ནང་སྦེ་ཅང་ཕ་ཐོག་བུ་འཛིན་དང་ས་ཆའི་
ཁེ་དབང་བདག་ཐོབ་སོགས་ཚུད་པའི་གོ་གནས་ཆ་ཚང་སྤྲད་ཡོད་པ་སྤྱི་མཚུངས་
རེད། ཀ་རོང་སྦེ་ཅང་ནི་དམིགས་བསལ་བཀའ་གཏན་ཤེ་བམ་དང༌། རྒྱབ་
སྣོན་ཁག་ནང་ཀ་རོང་ལྷ་སྡེ་མི་སྡེ། ཆོས་ཀྱི་བླ་ཁག རྒྱལ་པོའི་རྒྱལ་རིགས།
དམག་དང་ཨར་པོའི་འགོ་པ། དོན་སྤྱོད་བྱེད་གཉེར་རྟ་མདེའུ། ཁ་འོག་
མཆེད་གཉེར་གྱི་ས་ཆ་ཚང་མ། ཡུལ་བདག་བླ་དཔོན། ལྷ་ཀླུ་བླུ་གཉེར།
རྒན་ལྡིང་དམངས་བཟའ་བ། འབྲུག་ཡུལ་བླ་མཛོད་ཅེས་འཁོད་ཡོད་པའི་
ནང་ཀ་རོང་ཕྱི་ནང་དཔོན་རིགས་གར་ཕྱིན་ཐོབ་ཐང་ཆེ་བའི་ལོ་རྒྱུས་ཡོད་རབས་
ཤོད་སྲོལ་ཡོད་པ་རེད། དེ་རྗེས་ཆུ་བྱི་ཆུ་གླང་ནས་འགོ་ཚུགས་ཏེ་མེ་སྦྲུལ་(སྤྱི་
ལོ་ ༡༩༡༧)ལོར་བོད་ས་གནས་སྲིད་གཞུང་ནས་ཧོར་ཚོའི་འགོ་དཔོན་གྱི་གོ་
གནས་ཐོབ་ཐང་གི་མིང་བསྒྱུར་ཏེ་ཁྲ་རིང་སྟོན་ཚ་སྦེ་ཧུ་དཔོན་གནས་ལྔ་པ་དང་།
སྦེ་ཅང་དེ་ནི་སྒུར་སྨད་ལྡིང་དཔོན་དང་། ཀ་རོང་ལྡིང་དཔོན། མཁར་རེ་
ལྡིང་དཔོན་ཞེས་རིམ་པ་བདུན་པའི་ཕ་རྒྱུད་བུ་འཛིན་གྱི་ས་ཆ་བདག་ཐོབ་དང་
གོ་གནས་ཐོབ་ཐང་བཅས་ཆ་ཚང་སྤྲད་ཡོད་པ་རེད། །
འགོམ་ཚོ་པ་ཞེས་པ་ནི་དེའང་ཐོག་མར་འོམ་ཞེས་པ་དང་འོམ་ཞེས་པའི་
199



དོན་ནི་ཐོག་མར་ལྟེ་གནས་འོམ་མཐའ་ཟེར་བ་དེར་ཡིན་པའི་སྐབས་དེར་འོམ་
ཞེས་པ་དང༌། དེ་རྗེས་ནགས་ཤོད་སྒོམ་ཡང་ཟེར། བཤད་སྲོལ་ཞིག་ལ་སྒོམ་
པ་ནམ་མཁའ་རྒྱལ་མཚན་ཞེས་པ་ཞིག་བྱུང་བའི་དུས་དེར་སྒོམ་སྡེ་ཞེས་པ་ཕྱིས་
སུ་མིང་དེ་སྒྲ་ཟུར་ཆགས་ནས་འགོམ་ཞེས་ཟེར་སྲོལ་ཡོད། ཐོག་མར་འགོམ་ཚོ་
པ་འདི་བྱུང་ཚུལ་ནི་བོད་མི་ ཨ་ ཡན་ཇག་པ་སྤུན་བདུན་ཞེས་པས་ཐོག་མར་་
ནགས་ཤོད་ལ་ས་བཟུང་སྐབས་སྒོམ་རུས་བདུན་ཞེས་པ་ཞིག་གིས་ས་བཟུང་ཞེས་
བཤད་སྲོལ་ཡོད་པ་རེད། དེའང་སྒྲོ་བ་སྨུག་པོ་འགུལ་རིང་ཞེས་པ་དེ་གདོང་
དཀར་ལ་མཁར་རྫོང་ཆགས། སྤྲིན་གྱི་དུང་འཕྲུ་འགུལ་རིང་ཞེས་པ་དེ་བ་ལག་
ལ་མཁར་རྫོང་ཆགས། སྤྱི་ཐི་བུ་ཡིས་ཆར་འབེབས་ཞེས་པ་དེ་ཝག་ཏ་ལ་མཁར་
རྫོང་ཆགས། སྐྱེན་པ་བུ་ཡིས་ཐོག་གདུག་ཅེས་པ་དེ་ས་དམར་ལ་མཁར་རྫོང་
ཆགས། སོག་རུ་སྐར་མ་ཁྲབ་ཆེན་ཞེས་པ་དེ་སྙག་མདར་གྲོང་ལ་མཁར་ཆགས།
འཇང་གི་ཨ་ཐུལ་སྐར་ཚེ་ཞེས་པ་དེ་སྙག་ཡར་གྲོང་ལ་མཁར་ཆགས། སྐྱི་རུ་བླ་.
མ་རྟ་ནག་ཅེས་པ་དེ་སྐྱི་རུ་གོང་མ་ལ་མཁར་རྫོང་ཆགས་ཡོད་པ་དེ་རྣམས་འགོམ་
ཇག་པ་སྤུན་བདུན་ཞེས་པ་དེ་དག་གི་རྣམ་ཐར་སྔོན་སྐྱི་རུའི་ལྷ་ཁང་ནང་དུ་ཞིབ་
གསལ་ལྡེབས་བྲིས་བཀོད་ཡོད་པ་རེད། དེང་སྐབས་ས་མལ་དེ་ཚོར་གྲོང་ཚོ་རེ་
ཆགས་ཡོད། དེ་རྗེས་རུ་ཆེན་བཞི་བྱུང་ཡོད་པ་དེའང༌། ཉུང་དཀར་ནོར་བུ་
འགུལ་རིང་ཞེས་པ་དེ་གདོང་དཀར་ལ་མཁར་ཆགས། དཔལ་ཚ་གྲགས་ནོར་
( སྤུ་ཚ་ཡང་ཟེར་)དེ་རག་སྣེ་ལ་མཁར་རྫོང་ཆགས། བྱི་རུའི་གཡུ་རྡོར་དེ་བ་
ལག་ཁ་སྟེང་ལ་མཁར་རྫོང་ཆགས། མོན་དེ་རི་ཀླུང་འགུལ་དུ་མཁར་ཆགས།
གོང་གསལ་འགོམ་རུས་རྒྱུད་བཅུ་གཅིག་དེ་རྣམས་ཐོག་མར་བྱུང་ཚུལ་དེ་ལྟར་
བཤད་སྲོལ་ཡོད་པ་རེད། དེ་རྗེས་རིམ་བཞིན་རྒྱ་ཆེར་སོང་ནས་འགོམ་ལེང་
དྲུག་ཅེས་པ་བྱུང་། འགོམ་ཚོ་ཤོག་སྤྱིའི་འགོ་དཔོན་སྒྲོ་བ་སྦེ་ཧུ་ཞེས་པ་དེ་ནི་
ཐོག་དམར་བོད་འཕན་ཡུལ་དུ་ཡོད་པའི་སྨྲ་དང་སྒྲོ་གཉིས་ཡོད་པ་ལས་སྒྲོ་ཞེས་
200



པ་དེ་ནི་དང་ཐོག་བོད་དུ་རུས་ཆེན་མིའུ་གདུང་དྲུག་ནང་ཚན་སྒྲ་ཞེས་པ་དེའང་
སྨུག་པོ་གདོང་ལས་བརྒྱུད་པ་ཡིན་པར་གྲགས། ཕྱིས་སུ་མིང་ཟུར་དུ་ཆགས་
ནས་སྒྲོ་བ་ཞེས་པ་དེའང་འགོམ་སྟོང་ཚོ་ཡུལ་དགུའི་ཚོ་པའི་སྤྱི་དཔོན་གདོང་སྒོ་
བ་སྦེ་ཧུ་ཚང་ཞེས་པ་སྨུག་པོ་གདོང་གི་རྒྱུད་ཡིན་པའི་སྔར་སྲོལ་ཁྱད་ཆོས་ཤིག་
ཡོད་པ་ནི་གདོང་མོ་བྱུ་རུའི་སྟོད་གོན་ཞེས་གདོང་སྒྲོ་བ་སྦེ་ཧུ་ཚང་གི་བུ་མོ་ལ་རྒྱན་
ཆ་བྱུ་རུ་ཞིབ་མོ་ཞིག་བསྟར་བའི་མགོ་ལ་གྱོན་ནས་རྒྱབ་སྟོད་ལིང་ངེ་ཁེབས་པ་
ཞིག་ཡོད་རབས་འདུག་པས་དེར་བྱུ་རུའི་སྟོད་གོན་ཞེས་ཟེར་བ་དང༌། འབྲོག་
ས་སྡོད་གནས་ལྟེ་བ་སྲིབ་ཕྲ་ཡིན་པ་དང༌། ད་ཕན་དཔོན་རབས་བཅུ་དགུ་
སོང་བའི་ད་ལྟ་ཁྱིམ་རྒྱུད་མ་ཆད་པར་བསྡད་ཡོད་པ་རེད། འགོམ་ནང་གསེས་
ཤོག་ཆུང་འགོམ་སྡེ་ལེང་དྲུག་ཅེས་པ་དེའང་འགོམ་སྨྲ་ཐི་ཉུང་དཀར་ལེང་གཅིག་
ཆུ་སྲིབ་ལེང་གཉིས། དཀར་གཞུང་ལེང་གསུམ། ་ ཉང་ཁུ་གཞུང་ལེང་བཞི།
འོམ་མཐའ་ལེང་ལྔ། ཡུལ་གྲོང་སྡེ་བཅས་ལེང་དྲུག་གོ། ཤིང་བྱི་ལོར་ཐེམ་
དུད་ ༣ ༡ ༥ ཡོད་ པ་ དང་ཆུ་རྟ་ལོར་ཐེམ་དུད་ ༢༩༦ཡོད་པ་ རེད། དེ་ལྟར་་་་
འགོམ་ཚོ་པའི་ཐེམ་དུད་སོ་སོའི་རུས་མིང་ལྟར་ན་གཤམ་གསལ། སྒྲོ་བ། སྤྲིན།
སྤྱི་ཐི། རྐྱེན་པ། སོག་རུ། འཇང༌། སྐྱི་རུ། ཉུང་དཀར། སྤུ་ཚ།
བྱི་རུ། མོན། ཐག་གདོང༌། རྒ་བ་(མཉེད་མཁན་ཡང་ཟེར་) མཁར་
རེ། འཇའ་མོ། འཕེན་བླ། སྟོན་ཚ། འདན་མ། མཇོ། རྫ་མཁན།
གླ་ས། མཇག་མ། རྟ་བྷ། རྨ་རུ། ཀོ་བ། ལོང་བརྒྱུད། རྒྱ། སོག་
པོ། དབང་ པོ། ཕྱག་ གསུམ། མགར་ར། མ་ནི། སྡེ། བྷེ་ ས།
སྦས། ཨ་ ཐི། ཕི་ གུ། སིས་ ཚ། ཀ་ལོག གུང་ རིད། བོ་ ངན།
གླང་ངུ། སྐྱུར་ དཔོན། རི་ རྐྱང་། ཡོན་ཚང་། སུམ་ པ། རུ་ གཟི།
མགར་ཆེན། གླའ། སྟོ་བོ། མངན་ མདའ། རྩེ་ མགོ། གོ་ དབང་།
རག་འཇོམས། བོད་པ། （ཡར་ཚོ་ཡང་ཟེར་) འཁོར། ཀེ་རི་བཅས་རུས་
201



མིང་དེ་ལྟར་ཡོད་པའི་འགོམ་ཚོ་ཤོག་གི་ནང་སྡེ་ལེང་དྲུག་གི་འགོ་དཔོན་ཚོར་སྔ་
རྗེས་ཀྱི་འགན་བབས་གོ་གནས་སྐོར་བྱུང་ཚུལ་དེ་ཡང་སྔོན་གོང་མ་ཡོན་དང༌
མིང་། ཆིང་རྒྱལ་རབས་རིམ་བྱུང་སྐབས་སུ་སྒྲོ་བ་སྦེ་ཧུ་ཚང་གོང་མའི་ལུང་
གིས་ཟིན་པའི་ཆོ་ལོ་ཧོ་ཁྲི་དང་ཨུ་བྷེ་བཅས་གོ་གནས་ཐོབ་ཐང་ཆ་ཚང་བསྩལ་བ་
དང༌། དེ་བཞིན་བོད་སྡོད་ཨམ་བན་གྱི་རྒྱ་བོད་ཤན་སྦྱར་གྱི་བཀའ་ཤོག་དང་།
ཧོར་རྒྱལ་པོའི་བཀའ་ཤོག་བཀའ་གཏན་ཤེ་བམ་རྒྱབ་སྣོན་སོགས་ཆ་ཚང་ཡོད་
པའི་ནང་ཕ་རྒྱུད་བུ་འཛིན་གྱིས་བདག་ཐོབ་ས་ཆ་འཛིན་དབང་སོགས་དབང་
ཆའི་ཡིག་རིགས་ཁག་ཡོད་པ་རེད། སྐྱི་རུ་སྦེ་ཅང་དེའང་སྦེ་ཅང་གཞན་དང་
གཅིག་མཚུངས་ལྟར་གོང་མ་རིམ་བྱུང་གིས་ཆོ་ལོ་ཧོ་ཁྲི་དང་ཨུ་བྷེ། བོད་སྟོད་
ཨམ་བན་སྐབས་རྒྱ་བོད་ཤན་སྦྱར་གྱི་བཀའ་ཤོག ཧོར་རྒྱལ་པོའི་བཀའ་ཤོག་
དང༌། ཧོར་ཚོའི་ཆེའུ་ཧུ་དང་སྦེ་ཧུ་སོགས་ཀྱིས་སྤྲད་པའི་ དབང་ཆའི་ཡིག་
རིགས་ཁག་ནང་སྦེ་ཅང་ཕ་རྒྱུད་བུ་འཛིན་ཆོག་པ་དང་། ས་ཆའི་ཁེ་དབང་
བདག་ཐོབ་སོགས་ཚུད་པའི་གོ་གནས་ཐོབ་ཐང་ཆ་ཚང་སྤྲད་ཡོད་པ་རེད། དེ་
རྗེས་ ཆུ་ བྱི་ཆུ་ གླང་ ནས་ འགོ་ བཙུགས་ མེ་ འབྲུག་ མེ་ སྦྲུལ་ (སྤྱི་ ལོ་ ༡༩༡༦,
༡༩༡༧) ལོ་ཙམ་ལ་བོད་ས་གནས་སྲིད་གཞུང་གིས་ཧོར་ཚོའི་འགོ་པ་རྣམས་གོ་
གནས་ཐོབ་ཐང་གི་མིང་བསྒྱུར་ཏེ་སྒྲོ་བ་སྦེ་ཧུ་དཔོན་གནས་རིམ་པ་ལྔ་པ་དང༌།
སྦེ་ཅང་སྐྱི་རུ་ལྡིང་དཔོན་རིམ་པ་བདུན་པའི་ ཕ་རྒྱུད་བུ་འཛིན་གོ་བབས་ ཐོབ་
ཐང་བཅས་ཆ་ཚང་སྤྲད་ཡོད་པ་རེད། །
རཀྱི་ཚོ་པ་ཞེས་པ་ནི་སྔོན་སོག་དུས་སྐབས་ལ་སེ་ཞེས་པ་དང་ཐོག་མར་
རགི་ཚོ་སྡེ་བྱུང་ཚུལ་ནི་ཚོ་ཤོག་དེའི་འགོ་དཔོན་བོ་ངན་སྦེ་ཧུ་ཞེས་རུས་བོ་ངན་
ཞེས་པ་སྔོན་སོག་དུས་སུ་སོག་པོའི་དམག་དཔོན་ཞིག་གིས་རཀྴི་དུད་གཅིག་གི་བུ་
མོ་ལ་བུ་ཞིག་བྱུང་བ་སོག་རིགས་ཀྱིས་སྐབས་དེར་རིགས་གཞན་ལ་མཆེད་པར་
དོགས་ནས་སོ་སོའི་རིགས་མཆེད་པའི་བུ་རྣམས་མས་ཉར་ནས་བདག་པོ་སྐྱོང་
202



བའི་ཚེ། མ་དེར་བུ་ཚུར་སྤྲོད་དགོས་བརྗོད་སྐབས་སུ་མས་ཕར་སྤྲོད་མ་ནུས་
པའི་ཐོག་མ་ཡིས་བུ་མ་ཡིན་པ་བུ་མོ་བོ་ངན་ཞིག་ལས་མེད་ཟེར་ལན་བཏབས་
པས་དེ་ནས་བཟུང་རུས་བོ་ངན་ལ་ཐོབ་པའི་བུ་དེ་དཔོན་ལ་གྱུར། དམངས་ཀྱི་
ངག་རྒྱུན་ལ། ཕྱི་སོག་རིགས་སྐུ་ཡི་མཆེད་རྒྱུད། ནང་ནགས་ཤོད་སྟོད་ཀྱི་རྗེ་
བོ། ནགས་རྗེ་བུ་ཡི་རྩལ་སྟོབས་ལ་འགྲན་སུ་ཡིས་ནུས། ས་མི་འདྲ་ཆུ་བཟང་
ཟླ་བ་ཐང་གི་རྩྭ་བཟང་ཆུ་བཟང་སུ་ཡིས་འགྲན། ཟེར་སྲོལ་ངག་རྒྱུན་ཞིག་ཡོད་
པ་ལྟར་བོ་ངན་སྦེ་ཧུའི་མཁར་རྫོང་དེ་འབྲོག་ས་ཆུ་བཟང་ཟླ་བ་ཐང་ལ་མཁར་
ཆགས། ཡུལ་ས་ཀོ་ན་ལ་མཁར་ཆགས་ཡོད་པ་རེད། གཞན་ཡང་ཐོག་མར་
རུས་ དུད་ བྱུང་ སྔ་ བ་ ནི་ ཀ་ ཀློག་ སྦེའུ་ ལ་ ཆགས། ཝུ་ ར་ བེ་ ཐང་ ལ་ ཆགས།
མཁར་རེ་སྒམ་ཐང་ལ་ཆགས། ཨར་རྒོད་ཟར་ཐང་ལ་ཆགས། ཀ་ས་མངའ་
གཡང་ལ་ཆགས་པ་གོང་གསལ་རུས་ལྔ་དེ་ཆགས་སྔ་བ་དང་དེང་སྐབས་དེ་དག་
ལ་གྲོང་ཚོ་གནས་ཡོད་པ་རེད། དེ་རྗེས་རིམ་བཞིན་རྒྱ་ཆེར་སོང་བའི་རཀྴི་སྟོད་
ཤོག་ལ་རག་དཀར་ཞེས་པ་དང་། རཀྴི་སྨད་ཤོག་ལ་རག་ནག་ཅེས་པའི་གྲོང་
ཚོ་བཅུ་གཅིག་ཡོད་པ་རེད། རག་དཀར་དང་རག་ནག་ཅེས་པ་ནི་ལས་བྱ་བ་
དཀར་ནག་དང་ཡང་ན་རིགས་དཀར་ནག་དབྱེ་བ་ཞིག་མ་ཡིན་པར་སྟོད་དུ་
འབྲོག་ས་ཤས་ཆེ་བ་སྤངས་ལྗོངས་དང་། སྤང་རི་ངོས་འཇམ་ཡོད་པ་དེར་རག་
དཀར་ཞེས་པ་དང༌། སྨད་ལ་རོང་གཞི་ས་ཞིང་དང་ནགས་རི་གནས་ཡོད་པས་
དེར་རག་ནག་ཅེས་པའི་ཟེར་སྲོལ་ཡོད་པ་རེད། ཁག་གཅིག་གིས་བཤད་སྲོལ་
ལ་བོ་ངན་སྦེ་ཧུ་དང་པོ་དེ་དཔོན་དུང་སྣ་ཅན་ཡིན་ཟེར་སྲོལ་ཡོད། བོ་ངན་སྦེ་
ཧུ་མི་རབས་ཁ་ཤས་ལ་མཚན་སྙན་ཆེན་པོ་ཡོད་རབས་འདུག ལྷག་ཏུ་སྦེ་ཧུ་
དུང་སྣ་ཅན་དང་སྦེ་ཧུ་དབང་རྒྱལ་ཞེས་པ་དེའི་ཚེ་དམངས་ཕན་སྤྱི་ཤས་ཆེ་བ་
དང་། ཁྲལ་ཉུང་དཔའ་རྩལ་ཆེ་བ། དགྲ་ཇག་ཕར་རྒོལ་ཚར་གཅོད་ཐུབ་པ།
སྔོན་རྒྱལ་རིམ་ཁྲིམས་ཡག་པ། གཤིས་བརྒྱུད་བབས་ལྷིང་ལྡན་པ་བཅས་བྱུང་
203



མྱོང་བ་དང༌། ཡང་མི་རབས་ཁ་ཤས་ཐོག་བུ་མོ་སྙན་གྲགས་ཅན་ཡང་བྱུང་
རབས་འདུག བོ་ངན་སྦེ་ཧུ་ཐོག་མར་བྱུང་ནས་ད་བར་དཔོན་རབས་བཅུ་
དགུ་ཕྱིན་ཡོད་བཟོ་འདུག་ལ་ད་ལྟ་བོ་ངན་དཔོན་གྱི་མི་རབས་བསྡད་ཡོད་པ་
རེད། བོད་ཤིང་བྱི་ལོར་ཐེམ་དུད་ ༣༨ ༥དང་ཆུ་རྟ་ལོར་ཐེམ་དུད་༢ ༡༠ཡོད་
པ་རེད། རཀྴི་ཚོ་ཤོག་ནང་སྟོད་ཤོག་དང་སྨད་ཤོག་ཁག་གཉིས་ཡོད་པ་རེད།
རཀྵི་ཚོ་ཤོག་གི་ཐེམ་དུད་སོ་སོའི་རུས་མིང་ལྟར་ན་གཤམ་གསལ། བོ་ངན།
ཨར་རྒོད། རཀྵ། ཨར་ཆག མེ་འབར། སྟོང་རུ། ཀ་ཀློག། སུམ་
པ། འབར་རྒྱུད། དབང་ལྷ། གློས། འཇོན་ཁྲ། མགར་ར། བེབ་
ཆགས། འོར་ར། སོག་པོ། སྦུས། ཀེ་རི། ཨ་རྟག ཨ་ཐོག རྒྱ་
མི། བཙན་མགོ། ཨུ་པ། བཤགས་པ། རྟ་པ་(ཧོར་ཕྲུག་ཀྱང་ཟེར་）
ཧོར་དཀར། ཡ་ཕོ། སྔགས་རུ། རྫ་རུ། རྨ་རུ། རི་ཤི། ཁྲ། ཀ་ཚ།
ཙག སྟར་སྒ། ཉག་རེ། གྲུ་བ། ཨར་ མགོ། རྩང་པ། འདོ་ ར།
ཐོད་ཀོ། སྤྲིན། འཁོར། ཐང་སྟོད། གོར་རྒྱ། རིང༌། གློས་འགར།
སོག་པོ། སོག་རུ། ཉུང་དཀར། བན་དཀར། ལུག་པ། ཆུང་རྒྱུད།
འཁར་རེ། འབི་དཀར། ཞར་བརྒྱུད། རྫ་བ། མདོ་བ། སྨ་ཆུང་།
སླ་ས། བྱི་རུ། སྨ་ཤོད། སྐྱི་རུ། སི་ཚ་བཅས་རུས་མིང་དེ་ལྟར་ཡོད་པས་
རཀྴི་ཚོ་ཤོག་གི་འགོ་དཔོན་ཚོར་འགན་བབས་གོ་གནས་སྔ་རྗེས་ལྟར་ན་སྔོན་གོང་
མ་ཡོན་དང་མིང་ཆིང་རྒྱལ་རབས་རིམ་བྱུང་སྐབས་སུ་བོ་ངན་སྦེ་ཧུ་ཚང་གོང་མ་
རིམ་བྱུང་གི་གོ་གནས་ཐོབ་ཐང་ཆོ་ལོ་ཧོ་ཁྲི་དང་ཨུ་བྷེ་བཅས་བཀའ་གཏན་ཆ་
ཚང་བསྩལ་བ་དང་དེ་བཞིན་བོད་སྡོད་ཨམ་བན་གྱི་རྒྱ་བོད་ཤན་སྦྱར་གྱི་བཀའ་
ཤོག་དང༌། ཧོར་རྒྱལ་པོའི་བཀའ་ཤོག་བཅས་ཆ་ཚང་ནང་བོ་ངན་སྦེ་ཧུ་ཚང་
ཕ་རྒྱུད་བུ་འཛིན་གྱིས་བདག་ཐོབ་ས་ཆ་འཛིན་དབང་སོགས་དབང་ཆའི་ཡིག་
རིགས་ཁག་ཡོད་པ་རེད། དེ་འོག་བོ་ངན་སྦེ་ཅང་ཡང་གོང་མ་རིམ་བྱུང་ནས་
204



བསྩལ་ བའི་ཧོ་ཁྲི་དང༌ ཨུ་བྷེ། བོད་ སྡོད་ཨམ་བན་གྱི་ རྒྱ་ བོད་ ཤན་སྦྱར་གྱི་
བཀའ་ཤོག་དང་ཧོར་ཚོའི་ཆེའུ་ཧུ་དང་སྦེ་ཧུས་སྤྲོད་པའི་དབང་ཆའི་ཡིག་རིགས་
ཁག་ནང་སྦེ་ཅང་ཕ་རྒྱུད་བུ་འཛིན་ཆོག་པ་དང་ས་ཆའི་ཁེ་དབང་བདག་ཐོབ་
སོགས་ཚུད་པའི་གོ་གནས་ཆ་ཚང་སྤྲད་ཡོད་པ་རེད། དེ་རྗེས་ཆུ་བྱི་ཆུ་གླང་
ནས་འགོ་བཙུགས་མེ་འབྲུག་མེ་སྦྲུལ་(སྤྱི་ལོ་ ༡༩༡༦༨ ༡༩ ༡༧) ལོ་ཙམ་ལ་བོད་
ས་གནས་སྲིད་གཞུང་གིས་ཧོར་ཚོའི་འགོ་པ་རྣམས་གོ་གནས་ཐོབ་ཐང་མིང་་
བསྒྱུར་ཏེ། རཀྴི་སྦེ་ཧུར་བོ་ངན་དཔོན་ཞེས་པའི་དཔོན་གནས་རིམ་པ་ལྔ་པ་
དང་སྦེ་ཅང་དེ་བོ་ངན་ལྡིང་དཔོན་ཞེས་པའི་རིམ་པ་བདུན་པའི་ ཕ་རྒྱུད་བུ་་
འཛིན་དང་ས་ཆ་འཛིན་དབང་བདག་ཐོབ་བཅས་གོ་གནས་ཆ་ཚང་སྤྲད་ཡོད་པ་
རེད། །
ན་ རོག་ཚོ་པ་ཞེས་པ་ནི་ཐོག་མར་ན་བུར་སེ་གསུམ་ཞེས་ པའི་ཚོ་ཤོག་་
གསུམ་གྱི་ཡ་གྱལ་ཏེ་རྒྱལ་སྟོན་ལྡིང་དགུའི་ཁོངས་སུ་གཏོགས་པ་འདྲ། སྔོན་
ཧོར་རྒྱལ་པོ་ལྷ་རྒྱལ་དར་ཞེས་པའི་སྐབས་དེར་སྤྱི་ཐི་གཞུང་ལ་དམག་སྒར་བརྒྱབ།
སྨད་མ་ཁག་གསུམ་མགོ་བཏགས་ཞུས་ཞེས་འཁོད་ཡོད་པས་སྐབས་དེར་ན་བུར་
སེ་གསུམ་དེ་ཧོར་ལ་མགོ་བཏགས་ཞུས་བཟོ་འདུག ན་རོག་ཚོ་པ་འདི་ད་ལམ་
ལོ་རྒྱུས་ཁུངས་ལྡན་རྙེད་པར་དཀའ་བས་འདིར་ཞིབ་པ་ཞུ་རྒྱུ་མ་མཆིས། འོན་
ཀྱང་ན་རོག་ཚོ་པ་ཞེས་པ་ནི་ཚོ་དཔོན་འགོ་དཔོན་སྒེར་ཐོབ་སྦེ་ཅང་ཞེས་པ་ལས་
སྦེ་ཧུ་ཞེས་མེད་པ་རེད། གང་ཡིན་ཞེ་ན། ན་རོག་དང་། བུ་རྫུམ། སེན་
ཚ་བཅས་ཚོ་ཤོག་དེ་རྣམས་སྐབས་དེར་ཚོ་གནས་ཆུང་ཆུང་དང་མི་གྲངས་ཉུང་
ཉུང་ཞིག་ཡིན་པར་བརྟེན་ཚོ་ཤོག་འགོ་དཔོན་རྣམས་ལ་སྒེར་ཐོབ་སྦེ་ཅང་ཟེར།
ན་རོག་ཚོ་སྡེ་བརྒྱ་མགོ་བརྒྱུད་ཅེས་པ་དང་། སྦེ་ཅང་གི་རྫོང་གཞིས་ཤ་རིས་ལ་
ཆགས། འབྲོག་ས་དཔལ་ཚ་ལུང་ མདོ་ལ་ཆགས་ཡོད་པས་ཕྱིས་ སུ་ དཔོན་་་་
རབས་དེར་བུ་མེད་སྟབས་འབྲེང་ཚང་ཞེས་པའི་སྒེར་བཙན་ཞིག་ཡོད་པ་དེ་དང་
205



འདོད་ཅིག་བྱས་ཏེ་འབྲེང་ཚང་བུ་དོན་གྲུབ་རྒྱལ་མཚན་མག་པ་བྱས་ཏེ་དེའི་
དཔོན་འགན་ཁུར་པ་དང༌། དེ་རྗེས་བུ་མོ་རྗེ་བཙུན་རང་ནས་དཔོན་འགན་
བླང་པ་ཞིག་བྱུང༌། དེ་འོག་འགོ་པ་རྣམས་དུས་ཐུང་རེས་མོས་བསྐོ་བཞག་བྱེད་
སྲོལ་ཡོད་པ་འདྲ། བོད་ཤིང་བྱི་ལོར་ཐེམ་དུད་༨ ༡དང་ཆུ་རྟ་ལོར་ཐེམ་དུད་
༧༠ ཡོད་པས་ན་རོག་ཚོ་ཤོག་ཐེམ་དུད་སོ་སོའི་རུས་མིང་ལྟར་ན་ད་ཡོད་ཤེས་
པར། འབྲེང་ཚང་། དགྱི། གུང་པ། སེ་བོ། ནག་རུ། སྤྱད་ཚེ།
སྨ་ར། ཐིས་བ། བློན་རུ། སྟོན་རུ་བཅས་རུས་མིང་དེ་ལྟར་ཡོད་པ་རེད།
ན་རོག་ཚོ་པའི་སྒེར་ཐོབ་སྦེ་ཅང་དེའང་གོང་མ་ཡོན་རྒྱལ་རབས་དང་མིང་ཆིང་
རྒྱལ་རབས་རིམ་བྱུང་སྐབས་སུ་ཚོ་པ་གཞན་རྣམས་སྦེ་ཧུ་དང་གཅིག་མཚུངས་
ལྟར་སྒེར་ཐོབ་སྦེ་ཅིང་ལ་གོང་མའི་ཆོ་ལོ་དང་ཧོ་ཁྲི་ཨུ་བྷེ་དང༌། བོད་སྡོད་ཨམ་
བན་གྱི་རྒྱ་བོད་ཤན་སྦྱར་གྱི་བཀའ་ཤོག ཧོར་རྒྱལ་པོའི་བཀའ་ཤོག ཧོར་
ཚོའི་ཆེའུ་ཧུའི་དབང་ཆའི་ཡིག་རིགས་བཀའ་ཤོག་ཤེ་བམ་བཅས་ནང་ན་རོག་
སྒེར་ཐོབ་སྦེ་ཅང་ཚང་ཕ་རྒྱུད་བུ་འཛིན་གྱིས་བདག་ཐོབ་ས་ཆ་ཁེ་དབང་སོགས་
དབང་ཆའི་ཡིག་རིགས་ཁག་གོ་གནས་ཐོབ་ཐང་ཆ་ཚང་ཡོད་པ་རེད། དེ་རྗེས་
བོད་ཆུ་བྱི་ཆུ་གླང་ཙམ་ནས་འགོ་བཙུགས་ཏེ་མེ་སྦྲུལ་(སྤྱི་ལོ་ ༡༩༡༧）ལོར་བོད་
ས་གནས་སྲིད་གཞུང་གིས་ཧོར་ཚོའི་འགོ་པ་རྣམས་གོ་གནས་ཐོབ་ཐང་མིང་་་
བསྒྱུར་ཏེ་ན་རོག་སྒེར་ཐོབ་སྦེ་ཅང་དེའང་ཚོ་ཤོག་གཞན་དང་གཅིག་མཚུངས་
ལྟར་སྒེར་ཐོབ་དཔོན་གྱི་རིམ་པ་དྲུག་པའི་ ཕ་རྒྱུད་བུ་འཛིན་གྱི་གོ་བབས་ཐོབ་
ཐང་བཅས་ཆ་ཚང་སྤྲད་མྱོང་ཡོད་པ་རེད།
བུ་རྫུམ་(འཛོམས་) ཚོ་པ་ཞེས་པ་ནི་གནའ་སྔ་མོ་ཞིག་ཕྱོགས་ཕན་ཚུན་
ནས་མི་ཁག་གཅིག་འདུ་འཛོམས་བྱུང་ནས་ས་བཟུང་པ་ཡིན་པས་བུ་རྫུམ་ཞེས་
པར་གྲགས། གནའ་བོའི་གཏམ་རྒྱུད་བཤད་སྲོལ་ལ། བུ་རྫུམ་དེང་པ་རྣམ་
བཞི་ཟེར། དེ་ཡང་རིང་དཀར་དེང༌། དགོན་དམར་དང་། བླ་མ་རྒྱ་དེང་།
206



དཔོན་སེ་དེང་བཅས་བཞིར་ཟེར། རི་དཀར་དེང་ཞེས་པ་དེ་ནི་གསའ་ཕུ་་
མགོན་ལྷ་རི་དེ་ཟེར། དགོན་དམར་དེང་གསའ་མདའ་དགོན། བླ་མ་རྒྱ་
དེང་ཀོ་བ་བླ་མ། དཔོན་སེ་དེང་བུ་རྫུམ་དཔོན་གཡུང་དྲུག་འོད་ཟེར་བཅས་བུ་
ཛུམ་དེང་པ་རྣམ་བཞི་ཟེར་སྲོལ་ཡོད་པ་རེད། བུ་རྫུམ་ས་ཆགས་ཡུལ་ནི་ཡང་
རྒན་རབས་རྣམས་ཀྱི་ངག་རྒྱུན་བཤད་སྲོལ་ལ། རྒྱ་ཤོད་བོན་ལུང་སྐྱ་མོའི་་
དཔྲལ་པ། །རྒྱ་སྟོན་ལྡིང་ཁག་དགུ་ཡི་རྭ་རྩེ། །ལྷ་རི་ཨར་རྩ་གཉིས་ཀྱི་རྟེང་ཁེ། །
སྔོན་ས་སྐྱ་འགག་གཉིས་ཀྱི་འགྲམ་ཟུར། །ས་རི་བོང་འདྲ་བའི་སྤོར་སྣ། །ལམ་
སྐོར་རུ་རིལ་གྱི་གཞི་མདོ། །ས་ཚིགས་རྟ་རྒན་གྱི་བཤུས་ཤ་འདྲ་བ་གཞུང་སྡེ་སླ་ང་
འདྲ་བའི་དཀྱིལ་དུ། ཧོར་སྡེ་མོ་ཏོག་གི་ཚོམ་བུ་ལྟ་བུ་ནག་བུར་སེན་གསུམ་གྱི་
དཀྱིལ་ན་ཆགས་ཡོད། ཅེས་དང་། དུས་ལ་ཆགས་སྔ་བའི་ཁ་དཔེ་བཤད་
སྲོལ་ལ། གནམ་ལ་ཆགས་ལྔ་བ་མགོ་ལག་རྒྱལ་གསུམ། ས་ལ་ཆགས་སྔ་བ་སྙེ་
ལྷུག་དཔོན་གསུམ་ཟེར་བའི་ཐོག་མར་ཆགས་སྔ་བ་རུས་མིང་སྟེ་བ། ལྐུག་པ།
དཔོན་རུ་ཡིན་པའི་དཔོན་རུ་ཞེས་པ་ནི་བུ་རྫུམ་སྦེ་ཅང་གི་རུས་མིང་ཡིན་པ་དང་
མཁར་གསའ་རྫོང་ལ་ཆགས། བུ་རྫུམ་དཔོན་རུ་སྦེ་ཅང་གདུང་ལས་བྱུང་བ་
གཡུང་དྲུང་འོད་ཟེར་ནས་གྲགས་པ་དགེ་ལེགས་ སོག་རྒྱུད་ཡུལ་ ལྷའི་རྫུ་བུར་
གྲགས་པའི་ལྷ་སྲུང་སོགས་ལས་གཡུང་དྲུང་བསོད་ནམས་ལ་སྲས་བུ་བྱུང་མྱོང་
མེད་པའི་སྲས་མོ་རིན་ཆེན་ལྷ་མོས་ཐུགས་འགན་བཞེས་ནས་འཇོན་ནུས་ཆེན་པོ་
བྱུང་ཡོད་པའི་བུ་རྫུམ་སྡེ་དགོན་ནས་སྲས་མོ་དེར་རིགས་རུས་མ་ཆད་པ་རྒྱུད་
མཐུད་ཡོང་ཕྱིར་སྦེ་ཅང་ལས་གནས་འཛིན་ཐུབ་པའི་མག་པ་ཞིག་ལེན་རྒྱུར་གྲོས་
ར་བྱས་ཏེ། སྨད་ཞུ་ཕྲ་རྒན་ཉི་ཕུག་ནས་མཆེད་པས་གཡུང་དྲུང་བོན་གྱི་སྐྱེས་
ཆེན་དམ་པ་བྱོན་པའི་གདུང་རབས་ཞུ་ཚང་གི་སྲས་ཞུ་གཏེར་སྟོན་གཡུང་དྲུག་
གྲགས་པ་ཞེས་པ་དེའང་དཔོན་མོ་རིན་ཆེན་ལྷ་མོ་དང་ལྷན་དུ་བཞུགས་ནས་བླ་
དཔོན་སྦྲགས་མ་གནང་དགོས་ཞུ་ནན་ཕུལ། ཞུ་གཏེར་སྟོན་གཡུང་ དྲུང་་་་
207



གྲགས་པའི་སྲས་པདྨ་རིན་ཆེན་དང་ཀུན་དགའ་གཉིས་བྱུང་བའི་ཞུ་པདྨ་རིན་
ཆེན་གྱི་སྲས་དཔོན་བསོད་ནམས་དཔལ་རྒྱལ་དེ་ལ་ཧོར་རྒྱལ་པོ་ཚེ་དབང་ལྷ་རྒྱལ་
གྱི་སྲིང་མོ་ཨ་སྐྱིད་ཁབ་ཏུ་བཞེས་ནས་དེའི་སྲས་པདྨ་རྣམ་རྒྱལ་བཅས་བུ་སྤུན་
བཞི་བྱུང་། དེའི་སྲས་རིན་ཆེན་དབང་རྒྱལ། དེའི་སྲས་ སྣང་སྲིད་ཟིལ་་་
གནོན། དེའི་སྤུན་ཉི་ཟླ་ཚེ་དབང་གསའ་དགོན་གྱི་དབུ་བླ་བཅས་རིམ་པར་
བྱོན་པའི་གོང་དུ་སྦེ་ཅང་བསོད་ནམས་དཔལ་རྒྱལ་ནས་བཟུང་སྲས་བུ་གཉིས་
དང་གསུམ་བྱུང་བ་ཡིན་ན་བུ་གཅིག་བུ་རྫུམ་སྦེ་ཅང་བྱེད་དགོས་པ་རེད། བུ་
ཛུམ་སྒེར་ཐོབ་སྦེ་ཅང་ཞེས་པ་ཐོག་མར་གཡུང་དྲུང་འོད་ཟེར་གྱིས་སྔ་ཙམ་ནས་
དཔོན་རུའི་སྦེ་ཅང་ཟེར་བ་ནས་ད་བར་དཔོན་ རབས་ཉི་ ཤུ་ཉེ་བ་བྱུང་བའི་་
བཤད་སྲོལ་ཡོད་པ་རེད། སྤྱིར་བུ་རྫུམ་སྡེ་ལ་མཐའ་ལྔ་དབུས་བཅུ་ཞེས་པ་བུ་
རྫུམ་རང་སྡེ་ཆགས་ཡུལ་ས་ཆའི་རྐྱེན་གྱིས་གང་སར་གྲམ་ནས་ཡོད་པ་སྟེ་ལྷ་རིའི་
ཁུལ་དུ་སྡེ་ཡོད་པ་དང་རྒྱལ་སྟོན་ལྡིང་དགུའི་ཁོངས་ལ་ཡོད་པ། སྔོན་ཨ་ལ་ཅ་
གོང་བརྒྱུད་བཅས་ལ་ཡོད་པ་མ་ཟད། སྒེར་སྡེ་མགོ་བཏགས་ཀྱི་སྡེ་ཀོང་པོ་བྲག་
གསུམ་དང༌། ཉིང་ཁྲིའི་བརྒྱུད་བཅས་སུ་བུ་རྫུམ་སྦེ་ཅང་མི་རབས་ཁ་ ཤས་
གྲགས་ཅན་དམངས་ཕན་སྤྱི་ཤས་ཆེ་བའི་ཁྲལ་ཉུང་དཔའ་རྩལ་འགྲན་ཟླ་བྲལ་བ།
ཁ་ཤས་སྐབས་སུ་རྒྱ་བོད་བླ་དཔོན་མདུན་ནས་བཀའ་གཏན་བླངས་ཏེ་ཀོང་པོ་
བརྒྱུད་ལ་མགོ་བཏགས་ཐེམ་དུད་ ༡༠༠ ལྷག་ཙམ་ཡོད་འདུག བུ་རྫུམ་དུ་ཤིང་
བྱི་ལོར་ཐེམ་དུད་༧༧ཡོད་པ་དང་ཆུ་རྟ་ལོར་ཐེམ་དུད་༦༥ ཡོད་པའི་དེ་ལྟར་བུ་
རྫུམ་ཐེམ་དུད་རུས་མིང་ལྟར་ན་གཤམ་གསལ། ཞུ་ཚང་། དཔོན་རུ། སྙི་བ།
ལྐུག་པ། ཡང་ངེ། ག་གཟི། ཁྱུང་པོ། འཁོར་ཚ། བོ་ངན། ཨར་ཚ།
གུང་པ། ཐོད་པ། ལྷ་རྗེ། ཇུ་མུར། ལོང་རྒྱུད། ཨ་ལོག གོ་ཁྱུང༌།
ཁ་ཡང༌། སྟག་ལུང༌། རྨར་ཁམས། གོ་བོ། ཁོ་ངན་བཅས་ཀྱི་རུས་མིང་
དེ་ལྟར་ཡོད་པ་རེད། བུ་རྫུམ་སྒེར་ཐོབ་སྦེ་ཅང་ཞེས་པ་དེའང་གོང་མ་ཡོན་
208



དང་མིང་ཆིང་རྒྱལ་རབས་བཅས་གོང་མ་རིམ་བྱུང་སྐབས་སུ་ཚོ་པ་གཞན་རྣམས་
ཀྱི་སྦེ་ཧུ་གཅིག་མཚུངས་ལྟར་གྱི་སྒེར་ཐོབ་སྦེ་ཅང་ལ་གོང་མའི་ཆོ་ལོ་ཧོ་ཁྲི་དང་
ཨུ་བྷེ་དང༌། བོད་སྡོད་ཨམ་བན་སྐབས་ཀྱི་ རྒྱ་བོད་ཤན་སྦྱར་གྱི་བཀའ་ཤོག
ཧོར་རྒྱལ་པོའི་བཀའ་ཤོག ཧོར་ཚོའི་ཆེའུ་ཧུའི་དབང་ཆའི་ཡིག་རིགས་བཀའ་
ཤེ་བམ་བཅས་ནང་བུ་རྫུམ་སྒེར་ཐོབ་སྦེ་ཅང་ཚང་ཕ་རྒྱུད་བུ་འཛིན་གྱིས་བདག་
ཐོབ་ས་ཆ་ཁེ་དབང་སོགས་དབང་ཆའི་ཡིག་རིགས་ཁག་གོ་གནས་ཐོབ་ཐང་ཆ་
ཚང་ཡོད་པ་རེད་ལ་སོག་པོའི་དུས་བ་དུར་ནོ་ཡོན་གྱི་གོ་བབ་ཆོ་ལོ་ཡོད་པ་རེད།
དེ་རྗེས་ཆུ་བྱི་ཆུ་གླང་ཙམ་ནས་འགོ་བཙུགས་ནས་མེ་སྦྲུལ་(སྤྱི་ལོ་ ༡༩༡༧)ལོར་
བོད་ས་གནས་སྲིད་གཞུང་གིས་ཧོར་ཚོའི་འགོ་པ་རྣམས་གོ་གནས་ཐོབ་ཐང་མིང་
སྒྱུར་ཏེ་བུ་རྫུམ་སྒེར་ཐོབ་སྦེ་ཅང་དེའང་ཚོ་ཤོག་གཞན་དང་གཅིག་མཚུངས་ལྟར་
སྒེར་ཐོབ་དཔོན་གྱི་རིམ་པ་དྲུག་པའི་ཕ་རྒྱུད་བུ་འཛིན་གྱི་གོ་བབས་ཐོབ་ཐང་
བཅས་ཆ་ཚང་སྤྲད་མྱོང་བ་རེད།
སེན་ཚ་ཚོ་པ་ཞེས་པ་ནི། ཐོག་མར་བཤད་སྲོལ་ཞིག་ལ་བ་བ་ལྡིང་དཔོན་
ཞེས་པ་དེས་མི་རབས་འགའ་ཞིག་ལ་དཔོན་བྱས་པ་དང་། དེ་རྗེས་བ་བ་
དཔོན་རབས་ཤིག་གི་དུས་སུ་ཁ་མཆུའི་དོན་ལ་ལྷ་རི་མགོར་ཕྱིན་ནས་དཔོན་
གནས་མ་བྱུང་བར་རྗེས་སོར་ལྷ་རི་རྩྭ་བཟའ་ཐང་སྡེའི་ཁུལ་དུ་བ་བ་ལྡིང་དཔོན་
མི་རྒྱུད་དེར་གནས་པ་ཟེར་སྲོལ་ཡོད་པ་རེད། བ་བ་ལྡིང་དཔོན་སྐབས་སྡོད་
གནས་གཡང་ཤོད་དུ་ཡིན་པ། དུས་དེར་ཁྱུང་པོ་ཚང་ཞེས་པ་དེ་ཡང་མི་གྲགས་
ཤིག་ཡོད་ཚོད་འདུག་པས་གཡང་ཤོད་མར་ཐང་ནས་ཡར་གྲོང་ལ་སྤོས་པ་ཨང་
དང་པོ་ཡིན་རབས་འདུག དེ་རྗེས་སེན་ཚ་སྦེ་ཅང་ཐོག་མར་རུས་མིང་ཨར་ཀེ་
ཞེས་པ་སྦེ་ཅང་ཚེ་དངོས་ནི་སེན་ཚ་སྦེ་ཅང་ཡིན་པ་དང་དེ་རྗེས་མི་རབས་ཁ་ཤས་
སོང་རྗེས་རུས་མིང་བསྒྱུར་ཏེ་ཡོན་ཚ་སྦེ་ཅང་བསོད་ནམས་ནོར་བུ་ཟེར། དེ་
རྗེས་ཨ་རྒྱལ་དང་གྲོ་ཡུ་ཞེས་པ་བྱུང༌། གྲོ་ཡུ་སྦེ་ཅང་སྐབས་དེར་དུད་གཉིས་སུ་
209



གྱེས་ནས་དུད་ཆེ་ཚང་དེར་ཡོན་ཚ་སྦེ་ཅང་གི་ཐོབ་ཐང་བྱུང་བ་དང༌། ཡོན་ཚ་
ཆུང་ཚང་དེ་འབངས་སྡེའི་ཁོངས་སུ་བཅུག ཡོན་ཚ་སྦེ་ཅང་མི་རབས་ཁ་ཤས་
རྗེས་སུ་རུས་མིང་བསྒྱུར་ཏེ་བུ་རྫུམ་སྦེ་ཅང་ཚང་ནས་བུ་གཉིས་གོ་མག་བླངས་
པའི་བུ་གཅིག་སེན་ཚ་གཡང་ཤོད་དགོན་པའི་དབུ་བླར་བསྐོས་པ་དང༌། བུ་
གཅིག་སེན་ཚ་སྦེ་ཅང་གི་གོ་བབས་ཁུར་བླངས་པས་སྦེ་ཅང་བསོད་ནམས་ཞུ་
གཡང་ཟེར། དེའི་སྲས་ཞུ་ཚང་བསོད་ནམས་ལྷ་རྒྱལ། དེ་རྗེས་དཔོན་གཡུང་
དྲུང་ནོར་བུ། དེ་རྗེས་བླ་མ་ཚུལ་ཁྲིམས་རྒྱ་མཚོ། དེའི་བུ་སྟག་ལྷ་རྒྱ་མཚོ་
བཅས་ཡིན་པས་སྦེ་ཅང་ཚེ་དངོས་ནས་ད་བར་དཔོན་རབས་ཉི་ཤུ་ཙམ་སོང་ཡོད་
པས་ད་ལྟ་མི་བརྒྱུད་བསྡད་ཡོད་པ་རེད། སྦེ་ཅང་ཚེ་དངོས་ནས་ཡོན་ཚ་སྦེ་
ཅང་བར་སེབ་ཧྲུག་ལ་མཁར་ཆགས། སེན་ཚ་སྦེ་ཅང་ཞུ་ཚང་ནི་ལ་གོང་ལ་
མཁར་ཆགས། སེན་ཚ་ཤོག་ཁོངས་ཐོག་མ་ཆགས་སྔ་བ་རུས་མིང་ནི། ཨར་
ཀེ། ཡོན་ཚ། ཚགས་པ། ཁོང་ལྟེ། ཐོས། ཨར་མགོ་བཅས་རུས་རྒྱུད་
དྲུག་དེ་ཆགས་སྔ་བ་ཟེར། ཤིང་བྱི་ལོར་ཐེམ་དུད་༥༡ཡོད་པ་དང་། ཆུ་རྟ་
ལོར་ཐེམ་དུད་ ༥༣ ཡོད་པ་རེད། སེན་ཚ་ཚོ་ཤོག་གི་རུས་མིང་ཐེམ་དུད་སོ་སོ་
ལྟར་ན། ཞུ་ཚང༌། ཨར་ཀེ། ཡོན་ཚ། ཚགས་པ། ཁོངས་ལྷ། ཐོས།
ཨར་ མགོ། འབའ་བ། རགླི། ཚབ་ ཤི། ཁྱུང་པོ། ཧོར། སྤྲིན།
རྨེའུ་ཚང་། ལྕག་ར། རྨར་ཁམས། བ་བ། ཨ་ཉེ། ཞུ་མུར། དམར་
རུ། མགར་ར། ལྷ་བཟོ། ཧོར་ཡུ། སོག་རུ། ཅང་ཚ། ཨ་སྐུ། ལོ་
བ། ཏོ་ལི། སྲུ་ཁུ་བཅས་ཡོད་པས་སེན་ཚ་སྦེ་ཅང་ལ་གོང་མ་རིམ་བྱུང་གི་
ལུང་གིས་ཟིན་པའི་ཆོ་ལོ་ཧོ་ཁྲི་དང་ཨུ་བྷེ་བཅས་དང་། བོད་སྡོད་ཨམ་བན་གྱི་
རྒྱ་བོད་ཤན་སྦྱར་གྱི་བཀའ་ཤོག་དང་ཧོར་རྒྱལ་པོའི་བཀའ་ཤོག ཧོར་ཚོའི་
ཆེའུ་ཧུའི་དབང་ཆའི་ཡིག་རིགས་བཅས་ནང་གསལ་བར། སེན་ཚ་སྒེར་ཐོབ་
སྦེ་ཅང་གི་མངའ་ཁོངས་སྡེ་དུད་ཀྱི་ས་ཆ་བཙན་འཕྲོག་མི་ཆོག སྦེ་ཅང་རང་གི་
210



སྲིད་དབང་དེ་གཞན་གྱིས་གནོད་འཚེ་དང་བཀོད་འདོམས་བྱེད་མི་ཆོག སེན་
ཚ་སྒེར་ཐོབ་སྦེ་ཅང་གིས་མི་རྒྱུད་དབང་ཆ་འཛིན་པ་ལས་གཞན་གྱིས་དབང་ཆ་
འཕྲོག་ལེན་མི་ཆོག་ཅེས་བཀའ་གཏན་ནང་དུ་འཁོད་ཡོད། དེ་བཞིན་བོད་
བཞུགས་རྒྱ་ཀོ་རྒན་དང༌། ཨམ་བན་ཀྲང་ཏཱ་རེན་སོགས་ཀྱི་རྒྱབ་སྣོན་དང༌།
ས་བཀྲ། བཀའ་གཏན་ནང་དུ་འཁོད་ཡོད་པ་བཀའ་གཏན་ཤེ་བམ་རྒྱབ་སྣོན་
ཐོག་ཏུ་རྒྱལ་དབང་སྐུ་ཕྲེང་དྲུག་པའི་སྐུ་པར་བྲིས་མ་བཅས་འཁོད་པའི་བཀའ་
གཏན་དང༌། རྒྱལ་དབང་སྐུ་ཕྲེང་བཅུ་གསུམ་པའི་བཀའ་ཤོག་བཅས་སྔར་གྱི་
བཀའ་གཏན་ཁག་བཞིན་གནས་དགོས་པའི་རྒྱབ་སྣོན་ཡོད་པ་རེད། དེ་རྗེས་
ཆུ་ བྱི་ཆུ་ གླང་ ཙམ་ ནས་ འགོ་ ཚུགས་ ཏེ་ མེ་ འབྲུག་ མེ་ སྦྲུལ་ (སྤྱི་ལོ་ ༡༩༡༦、
༡༩ ༡༧)ལོར་བོད་ས་གནས་སྲིད་གཞུང་གིས་ཧོར་ཚོའི་འགོ་པ་རྣམས་གོ་་་་
གནས་ཐོབ་ཐང་མིང་བསྒྱུར་ཏེ་སེན་ཚ་སྒེར་ཐོབ་སྦེ་ཅང་དེའང་སེན་ཚ་དཔོན་གྱི་
རིམ་པ་དྲུག་པའི་ཕ་རྒྱུད་བུ་འཛིན་གྱི་གོ་བབས་ཐོབ་ཐང་ཆ་ཚང་སྤྲད་མྱོང་ཡོད་
པ་རེད། །
ནགས་ཤོད་ཚོ་དགུའི་ཚོ་ཤོག་སོ་སོའི་གོ་གནས་ཐོབ་ཐང་གོ་རིམ་ལྟར་ཆེའུ་
ཧུ་དང༌། སྦེ་ཧུ། སྦེ་ཅང་བཅས་དང་། དཔོན་དང་ལྡིང་དཔོན་དུ་བསྒྱུར་
རྗེས་ཀྱི་ཁག་སོ་སོའི་དམིགས་བསལ་ཐོབ་ཐང་། -
ནགས་ཤོད་ཚོ་དགུའི་གཙོ་བོ་སྟག་ཕྲུག་ཆེའུ་ཧུ་ཡིན་པས་སྦེ་ཧུ་ཁག་གཞན་
ལས་ཐོབ་ཐང་ཆེ་བ་ཡོད་པ་རེད། སྦེ་ཧུ་ཁག་ནི་འབྲི་རུ་ཅང་རྒྱུད་སྦེ་ཧུ་དང༌།
ཁྲ་ རིང༌ སྟོན་ཚ་ སྦེ་ཧུ། རཀྴི་ བོ་ ངན་ སྦེ་ ཧུ། བོམ་ ཕན་ བྱང༌ རྒྱུད་སྦེ་ ཧུ།
འགོམ་སྒྲོ་བ་སྦེ་ཧུ་བཅས་ནགས་ཤོད་ཚོ་དྲུག་ཡིན། །
སྦེ་ཧུ་སོ་སོའི་དམིགས་བསལ་གྱི་རིམ་པ་ ཐོབ་ ཐང་ནི་སོག་ཐམ་གྲུ་བཞི་
བཀོད་ལེགས་ཀྱི་ནང་སོག་ཡིག་ཡིན་པ་ཞིག་དང༌། ཞྭ་མོ་ལྕགས་མདའ་ལ་
འཛར་ལོ་དམར་པོ་བརྒྱན་པའི་ཞྭ་ཏོག་གདན་རག་བུམ་གཟུགས་རྐོས་རིས་མའི་
211



ཐོག་ཏུ་ཤེལ་གྱི་ཏོག་དང༌། རྨ་བྱའི་སྒྲོ་མདོངས་པ་ཞིག་དང་། ལས་གོས་གོས་
ཆེན་སྔོ་སྨུག་གི་གོས་མཐར་བྲག་རི་ཆུ་འཐབ་ཀྱི་རི་མོ་དང༌། གཞི་འབྲུག་རིས་
ཅན་གྱི་སོག་ཆོས་སྐེད་རག་ལི་དམར་མདོག རྒྱ་གྲི་ཕོར་ཤུབ་གོས་ཆེན་དང་།
ལྷམ་གཞི་རྒྱ་རུམ་དམར་སྨུག་ལ་འཇའ་སྒྲིག་ཡོད་པ། རྟ་ལ་བྲང་དོམ་བཅས་
ཡོད་པ་རེད། །
འཇམ་དབྱངས་གོང་མ་ཆེན་པོས་ཆོ་ལོ་བསྩལ་བའི་ཧོ་ཧྲི་དང་ཨུ་བྷེ་སོགས་
གོང་མ་རིམ་བྱུང་གི་བཀའ་གཏན་འགའ་ཤས་གོས་ཆེན་སེར་པོའི་ཐོག་ཏུ་རྒྱ་ཡིག་
བཀོད་ཡོད་པ་དང་། འགའ་ ཤས་རྒྱ་ཤོག་ ཐོག་ཏུ་རྒྱ་ཡིག་ བཀོད་པའི་རྒྱབ་
གདན་གོས་ཆེན་དམར་པོ་དང༌། སེར་པོ། སྔོན་ པོ་ བཅས་ ཡོད་ པ་ རེད།
དེ་དག་གོང་མའི་བཀའ་ཡིག་བཀོད་ཟིན་པའི་མཐར་གོང་མའི་ཕྱག་ཐམ་རྒྱ་ཡིག་
ལས་གྲུབ་པའི་ཐམ་དམར་གྲུ་བཞི་བཀོད་ཡོད་པ་རེད། ཡང་བོད་སྡོད་ཨམ་
བན་སྐབས་སུ་རྒྱ་བོད་ཤན་སྦྱར་གྱི་བཀའ་ཤོག་ཐམ་དམར་བཅས་དང༌། ཧོར་
རྒྱལ་པོའི་བཀའ་ཤོག་ཐམ་ཁ་སྡིག་པ་རྭ་ཉག་བརྐོས་པའི་སྡིག་ཐམ་འཁོད་ཡོད་པ།
རྒྱལ་དབང་ལྔ་པའི་ཤེ་བམ་དང་རྩ་ཚིག བདུན་པའི་རྒྱབ་སྣོན་སོགས་གོང་
གསལ་གྱི་གཏན་ཚིག་མང་ཆེ་བའི་ནང་འཁོད་ཡོད་པ་སྟེ། སྦེ་ཧུ་སོ་སོས་ཕ་
རྒྱུད་བུ་འཛིན་ཆོག་པ་དང༌། ས་རྩྭ་སྒེར་བཀག ས་བཀྲའི་བཅད་མཚམས་
དང༌། ནང་ཤོག་འབངས་སྡེ་ནས་བཀའ་བརྩི་ཁྲིམས་འཁུར་དང༌། ཞིང་
བཅོས་བྲེག་འདྲེན་གྱི་ཁྲལ་རིགས་ཁྲལ་བསྡུ་ཆོག་པ། གོང་གི་དབང་ཆའི་ཐོབ་
ཐང་ལ་མི་གཞན་གྱིས་ནམ་ཡང་གནོད་འཚེ་གཏོང་མི་ཆོག སྦེ་ཧུ་སོ་སོའི་བུ་
མནའ་ཚུར་ལེན་དང་ཕར་འགྲོ་ལ་རང་འབངས་ཀྱི་མི་སྡེས་ཞབས་འདེགས་ཞུ་
དགོས། ཞེས་བཀའ་ཤོག་འགའ་ཤས་ནང་དུ་འཁོད་ཡོད་པ་དང་། དེ་སྔོན་
གྱི་བཀའ་ཤོག་རིམ་ པར་འཁོད་ཡོད་པ་དང༌། ཡང་ན་སྔར་རྒྱུན་གང་ཡོད་
གནས་དགོས་པའི་རྒྱབ་སྣོན་བཅས་ཡོད་པ་རེད། ཡང་སྦེ་ཧུ་འགའ་ཤས་ལ་
212



དྲུག་པ་སྡེ་སྲིད་ཀྱི་ཐམ་ནག་ ཅེས་ ཧ་ཅང་རྩ་ཆེན་ཞིག་ཏུ་བརྩི་སྲོལ་ཡོད་པའི་
བཙན་དམིགས་འབྲུ་འཁོད་དང་ཁྱད་ཆོས་ལྡན་པའི་བཀའ་གཏན་ཤེ་བམ་་་་
བཅས་ཡོད་པ་རེད། རྗེས་སུ་རྒྱལ་དབང་སྐུ་ཕྲེང་བཅུ་གསུམ་པས་སྔར་རྒྱུན་
གནས་ཆོག་པའི་རྒྱབ་སྣོན་ཤེ་བམ་བཅས་ཡོད་པའི་གོང་གསལ་ནགས་ཤོད་ཚོ་
དྲུག་གི་ཆེའུ་ཧུ་དང་སྦེ་ཧུ་དྲུག་གྱི་གོ་གནས་དང་ཐོབ་ཐང་སྐོར་གསལ་བཤད་
རོབ་ཙམ་ཞུས་པ་འདི་ནི་སོག་དུས་དང་། རྒྱ་དུས་སྐབས་ཀྱི་ལོ་རྒྱུས་རྒན་་་
རབས་རྣམས་ཀྱི་ཞལ་རྒྱུན་ལྟར་བཀོད་པ་ལགས་སོ། །
ནགས་ཤོད་ཚོ་དགུའི་ཚོ་དྲུག་ལ་སྦེ་ཅང་བཅུ་གཉིས་ཡོད་པ་དང༌། ན་
རོག བུ་རྫུམ། སེན་ཚ་གསུམ་ལ་སྒེར་ཐོབ་སྦེ་ཅང་ཞེས་ པ་ ཁག་སོ་སོར་
དམིགས་བསལ་གྱི་གོ་ཐོབ་བྱུང་ཚུལ།
སྟག་ཕྲུག་ཤོག་གི་གིལ་པ་སྦེ་ཅང་དང་གཡག་པ་སྦེ་ཅང་གཉིས། འབྲི་རུ་
ཤོག་གི་ཉི་མ་སྦེ་ཅང་དང་། ཆུང་རྒྱུད་སྦེ་ཅང་། ལུང་རྒྱུད་སྦེ་ཅང་བཅས་
གསུམ། ཁྲ་རིང་ཤོག་གི་སྒུར་སྨད་སྦེ་ཅང་དང༌། ཀ་རོང་སྦེ་ཅང་། མཁར་
རེ་སྦེ་ཅང་བཅས་གསུམ། བོམ་ཕན་ཤོག་གི་ལྕི་བ་སྦེ་ཅང་དང་ལ་གོང་སྦེ་ཅང་
གཉིས། རཀྴི་ཤོག་གི་བོ་ངན་སྦེ་ཅང་། འགོམ་ཤོག་གི་སྐྱི་རུ་སྦེ་ཅང་བཅས་
ནགས་ཤོད་ཚོ་དྲུག་ལ་སྦེ་ཅང་བཅུ་གཉིས་ཡོད་པ་རེད།
གོང་མ་ཆེན་པོས་བསྩལ་བའི་དམིགས་བསལ་ཐོབ་ཐང་ནི་སོག་ཐམ་སྒོར་
མོ་བཀོད་ལེགས་གྱི་ནང་སོག་ཡིག་བཀོད་ཡོད་པ་ཞིག་དང༌། ཞྭ་མོ་ལྕགས་
མདའ་འཛར་ལོ་དམར་པོ་བརྒྱན་པའི་ཞྭ་ཏོག་དུང་ཏོག་ཡིན་པ་དང་། རྟ་ལ་
སྐེ་དོམ་བཅས་ཡོད་པ་རེད། གོང་མ་རིམ་བྱུང་གིས་བསྩལ་བའི་ཆོ་ལོ་ཧོ་ཁྲི་
དང་ཨུ་བྷེ། བོད་སྡོད་ཨམ་བན་སྐབས་སུ་རྒྱ་བོད་ཤན་སྦྱར་གྱི་བཀའ་ ཤོག
ཧོར་རྒྱལ་པོའི་བཀའ་ཤོག་སྡིག་ ཐམ་བཀོད་ཡོད་པའི་བཀའ་གཏན། ཚོ་་་་
དགུའི་ཆེའུ་ཧུ་དང༌། ནང་ཤོག་སོ་སོའི་སྦེ་ཧུས་ སྤྲད་པའི་དབང་ཆའི་ཡིག་
213



རིགས་ཁག་ནང་འཁོད་པ་ལྟར་ན། སྦེ་ཅང་སོ་སོའི་ཕ་རྒྱུད་བུ་འཛིན་ཆོག་པ་
དང་། ས་རྩྭ་སྒེར་བཀག ས་བཀྲའི་བཅད་མཚམས། སྦེ་ཅང་སོ་སོའི་ནང་
ཤོག་འབངས་སྡེ་ནས་བཀའ་བརྩི་ཁྲིམས་ཁུར། ཞིང་བཅོས་བྲེག་འདྲེན་གྱི་
ཁྲལ་རིགས་སྒྲུབ་རྒྱུགས་དགོས་པ་སོགས་དང༌། བཀའ་ཤོག་ཁ་ ཤས་ནང་དེ་
སྔའི་བཀའ་ཤོག་ཇི་འཁོད་སོར་གནས་དགོས་ལུགས་སོགས་རྒྱབ་སྣོན་ཡོད་པ་
རེད། གཞན་ཡང་གོང་གསལ་ཀ་རོང་སྦེ་ཅང་མི་ཐོག་གཅིག་གི་དུས་སུ་སྤུན་
མཆེད་གྲྭ་པ་གཅིག་ས་གནས་སྲིད་གཞུང་གི་སྐུ་དྲག་མཁན་ཆུང་ཞིག་གི་གཟིམ་
དཔོན་བྱས་རྗེས་མཁན་ཆུང་དེས་དབུ་འདྲེན་ཞུས་ཏེ་རྩེ་སྐོར་ཞབས་སྡོད་ཐོབ་
མཐར་ཁོང་ནི་ཡིག་རྩིས་འཇོན་ཐང་ཐད་ཆ་རྐྱེན་ཚང་བར་བརྟེན་ནས་གོང་ས་ལྔ་
པའི་སྐབས་སུ་སྐུ་བཅར་མཁན་ཆུང་བྱུང་བ་རེད། དུས་དེར་ཧོར་ཚོའི་སྦེ་ཅང་
སྤྱི་དང་མི་འདྲ་བའི་ཀ་རོང་སྦེ་ཅང་ལ་གོང་ས་ལྔ་པའི་སྐབས་བཀའ་གཏན་ཤེ་
བམ་དམིགས་བསལ་ཅན་ཞིག་བསྩལ་བའི་དགོངས་དོན་ཀ་རོང་སྦེ་ཅང་ཕ་རྒྱུད་
བུ་འཛིན་ཆོག་པ་དང་། ས་རྩྭ་ས་བཀག་ས་བཀྲའི་བཅད་མཚམས་སོགས་ཁ་
གསལ་བ་དང༌། བཙན་དམིགས་འཁོད་པ་དེ་དག་སྒེར་བཀག་ཆོག་པ་དང་།
སྦེ་ཅང་རང་གི་མངའ་ཁོངས་འབངས་སྡེའི་ཁྲལ་ཁྲིམས་དང་། ནང་སྲིད་གང་
ཐད་ཀ་རོང་སྦེ་ཅང་རང་ལ་དབང་ཆ་ཡོད་པ་ལས་ཚོ་ཤོག་ཕྱི་ནང་གི་སྦེ་ཅང་དང་།
མི་གཞན་གྱིས་ཐེ་གཏོགས་དང་། གནོད་འཚེ་ནམ་ཡང་མི་ཆོག ཀ་རོང་
ཤོག་གིས་ཁྲལ་འུལ་སྐྱེལ་འདྲེན་གྱི་རྟ་ཁལ་མི་སོགས་ནག་ཆུ་ཉིན་བསྐུལ་གཏོང་མི་
དགོས། རྟ་ཁལ་ཁྲལ་འུལ་དོན་དུ་ལག་སུག་ནག་ཆུར་སྲུབ་མི་ དགོས་ཞེས་་
འཁོད་པ་དང༌། དེ་བཞིན་རྒྱལ་དབང་དྲུག་པའི་རྒྱབ་སྣོན་ཤེ་བམ་བཅས་ཡོད་
པ་རེད། གཞན་ཡང་། ན་རོག བུ་རྫུམ། སེན་ཚ་བཅས་ན་བུར་སེན་
གསུམ་སོ་སོར་སྒེར་ཐོབ་སྦེ་ཅང་གི་ཐོབ་ཐང་གོང་མའི་ལུང་གིས་ཟིན་པའི་གོ་
བབས་ནི།
214



སོག་ཐམ་སྒོར་མོ་སོག་ཡིག་བརྐོས་པ་ཞིག་དང་། ཞྭ་མོ་ལྕགས་མདའ་
འཛར་ལོ་དམར་པོ་ཞྭ་ཏོག་ཤེལ་གྱི་ཏོག་དང་། རྨ་བྱའི་སྒོ། སྐེད་པར་གོས་
ཆེན་གྱི་རྒྱུ་གྱི་ཕོར་ཤུབ། ལས་གོས་གོས་ཆེན་སྔོ་སྨུག་གི་གོས་མཐར་བྲག་རི་ཆུ་
འཐབ་ཀྱི་རི་མོ་དང་། གཞི་འབྲུག་རིས་ ཅན་གྱི་སོག་ཆས་རྟ་ལ་བྲང་དོམ་་་
བཅས་ཡོད་པ་རེད། །
གོང་ས་རིམ་བྱུང་གིས་བསྩལ་བའི་ཆོ་ལོ་ཧོ་ཁྲི་དང་ཨུ་བྷེ་སོགས་ཀྱི་བཀའ་
ཤོག་ནང་དུ་སྒེར་ཐོབ་སྦེ་ཅང་ཕ་རྒྱུད་བུ་འཛིན་ཆོག་པ་དང༌། སོ་སོའི་མངའ་
ཁོངས་སྡེ་དུད་ཀྱི་ས་རྩྭ་བཙན་འཕྲོག་མི་ཆོག སྦེ་ཅང་རང་གིས་སྔར་སྲོལ་སྲིད་
དབང་འཛིན་པ་ལས་མི་གཞན་གྱི་དབང་ཆ་འཕྲོག་ལེན་དང་གནོད་འཚེ་མི་ཆོག་
པའི་བཀའ་ཤོག་དང་རྒྱབ་སྣོན་གཏན་ཚིག་ བཅས་ཡོད་པ་རེད། དེ་བཞིན་
བོད་སྡོད་ཨམ་བན་སྐབས་རྒྱ་བོད་ཤན་སྦྱར་དང་ཧོར་རྒྱལ་པོའི་སྡིག་ཐམ་ཕབ་
པའི་ས་རྩྭ་བཀག་སྡོམ་ཆོག་པའི་ས་བཀྲ་དང་དམིགས་བསལ་དབང་ཆའི་གཏན་
ཚིག་ཡིག་རིགས་ཡོད་པ་རེད། བུ་རྫུམ་སྒེར་ཐོབ་སྦེ་ཅང་དང༌། སེན་ཚ་སྒེར་
ཐོབ་སྦེ་ཅང་སོ་སོར་རྒྱལ་དབང་དྲུག་པའི་ཤེ་བམ་ཡོད་པའི་འགོ་ཤོག་ཐོག་ཏུ་
རྒྱལ་ དབང་ དྲུག་ པའི་ སྐུ་ པར་ བྲིས་ མ། གདན་ གདིང་ བ་ གསུམ་ བརྩེགས།
རྒྱབ་ཡོལ་འཇའ་རིས་ཕྱག་ཏུ་ནོར་བུ་འཛིན་པ་ཞིག་བྲིས་ཡོད་པའི་བར་ལ་ཡིག་
གེའི་ནང་འཁོད་སྒེར་ཐོབ་སྦེ་ཅང་ཕ་རྒྱུད་བུ་འཛིན་ཆོག་པ་དང༌། ས་བཀྲ་ས་
བཀག་ བཅད་མཚམས་བཟོས་ཡོད་པ། སྦེ་ཅང་རང་ ཤོག་གི་འབངས་སྡེས་
ནང་ཁྲལ་དང་བཀའ་བརྩི་ཁྲིམས་འཁུར། སྔར་རྒྱུན་ཉམས་མེད་སོར་གནས།
སྦེ་ཅང་རང་ཉིད་ཕྱོགས་གཞན་སར་འགྲོ་སྐྱོད་དུས་ཆུ་གླ་ཟམ་ཁྲལ་ལེན་མི་ཆོག
ནང་སྡེ་ཕྱིར་ཐོན་ན་གཞན་སྡེའི་ཁྲལ་འགེལ་མི་ཆོག་ཅེས་པའི་བཀའ་ཡིས་རྒྱལ་པོ་
ལུང་གི་འཕགས་པ། བོད་ཀྱི་ཁམས་སུ་བཞུགས་པ་ཏཱ་བླ་བཛྲ་རྡ་ར་དྲུག་པའི་
གཏམ་ཞེས་འཁོད་ཡོད་པ་རེད། རྗེས་སུ་རྒྱལ་དབང་བཅུ་གསུམ་པས་སྔར་
215



སྲོལ་ལྟར་གོ་གནས་ཐོབ་ཐང་ཆོག་འཐུས་ཀྱི་རྒྱབ་སྣོན་ཡོད་པ་རེད། ན་རོག་
སྒེར་ཐོབ་སྦེ་ཅང་ལ་དེ་ལྟར་གོ་བབས་ ཐོབ་ཐང་ཡོད་མེད་གསལ་པོ་མ་རྟོགས།
གཞན་ཡང་ནགས་ཤོད་ཚོ་དགུའི་སྒེར་ཐོབ་སྦེ་ཅང་དང་སྦེ་ཅང་ཁག་སོ་སོའི་གོ་
བབས་ཐོབ་ཐང་སྐོར་གསལ་བཤད་རོབ་ཙམ་རྒན་རབས་ཀྱི་ཞལ་རྒྱུན་ལྟར་བྲིས་
པ་ལགས་སོ། །
བོད་ས་གནས་སྲིད་གཞུང་གིས་ཆུ་བྱི་ཆུ་གླང༌(སྤྱི་ལོ་ ༡༩༡༢, ༡༩༡༣）
ལོར་འབྲི་རུ་ནས་ས་སྲུང་དམག་ལུའུ་ཅུན་དམག་མི་ཕྱིར་སྐྱོད་བྱས་རྗེས་བོད་ས་
གནས་སྲིད་གཞུང་གིས་ཆབ་མདོར་མདོ་སྤྱི་བཀའ་བློན་བླ་མ་བྱམས་པ་བསྟན་
དར་དང་ཧོར་ནགས་རྟ་སྤྱི་པ་མཁན་ཆུང་འཇམ་དབྱངས་བློ་འཕེལ་མངགས་
གཏོང་ཐོག སྔར་རྒྱུན་ཧོར་ཚོ་སོ་དགུའི་སྤྱི་ཁྱབ་ཧོར་རྒྱལ་སྲས་བསོད་ནམས་
རྒྱལ་མཚན་ཞེས་པ་དེ་ཧོར་འབྲོག་གི་དཔོན་གནས་ཕྱིའི་རིམ་པ་ལྔ་པའི་ཐོབ་ཐང་
ཙམ་ལས་ཧོར་ཚོ་སོ་དགུའི་སྤྱི་ཁྱབ་ཀྱི་ཐོབ་ཐང་མེད་པ་བཟོས་ཏེ། ཧོར་སྤྱི་
དང་པོ་མཁན་ཆུང་གྲགས་པ་རྣམ་རྒྱལ་ཧོར་ཚོ་སོ་དགུའི་སྤྱི་ཁྱབ་ཏུ་བཏང་ཞིང་།
བོད་ཀྱི་སྐུ་ཚབ་སྐུ་དྲག་དང་། ངོ་ལས་སྲུང་དམག ས་སྲུང་དཔོན་དམག་ཆེ་
ཕྲ་སོགས་ཀྱི་ཞབས་འདེགས་ཞུ་ཆེད་སྔོན་མའི་ས་ཚིགས་ཀྱི་རྨང་གཞིའི་ཐོག་ཧོར་
ཚོའི་ཁུལ་དུ་རྡོ་ ཤུལ་ཕྲ་མོ་གླིང་ནས་ནག་ཆུ་ཚུན། ལྷོ་ ལྷ་རི་ཚུན་ ས་ཚིགས་
གསར་སྒྲིག་བྱས་ཏེ་རྫོང་སྐྱེལ་དང་ས་སྐྱེལ་ཞག་ཚུགས་བཅས་ཞིབ་ཕྲ་གཏན་་
འཁེལ་བྱས།
ནགས་ཤོད་ས་ཁུལ་གྱི་ས་ཚུགས་སྐྱེལ་འདྲེན་ལམ་ལུགས་ནི་རྫོང་སྐྱེལ་དང་
ས་སྐྱེལ་བར་ཞག་སྡོད་སྒྲིག་སྐྱེལ་འདྲེན་བཅས་རིམ་པ་ཁག་གི་ནང་ནས་ད་དུང་
འགྲིམ་འགྲུལ་ལམ་མདུད་འཁེལ་བ་དང་རིང་སྐྱེལ་དཀའ་ཚེགས་ཆེ་བའི་གཞུང་
ལམ་ས་ཚུགས་ལྕི་བ་ཁག་གསུམ་ཡོད་པ་སྟེ། ཉང་ཁུ་གད་དམར་ས་ཚུགས་
དང༌། འབྲི་རུ་ས་ཚུགས། གཙང་རོག་གསུམ་མདོ་ས་ཚུགས་བཅས་ཡིན་པ་
216



གཤམ་གསལ། ཉང་ཁུ་གད་དམར་ཁར་ས་ཚུགས་རྒྱུན་དུ་སྒྲིག་དགོས་ཁར་རྟ་
ཁལ་མི་གསུམ་གྱི་ནུབ་ངོས་ས་སྐྱེལ་འོམ་སྤྱང་གསུམ་མདོ་དང་རྫོང་སྐྱེལ་ནག་ཆུ་
རྫོང་། དེའི་དབར་བར་ཞག་ལ་རེས་གད་ཕྲར་སྡོད་སྒྲིག བྱང་ངོས་སྙན་
རོང་རྫོང་ཞབས། ཆུ་འགོ་རྩེ་གཉིས་བར་སྐྱེལ་རྒྱུ། བྱང་ཤར་ངོས་ཀྱི་ས་སྐྱེལ་
མེ་མོ་གདོང་ལམ་བོན་ཆུ་འབྲེང་སོ་དང་། རྫོང་སྐྱེལ་སྦྲ་ཆེན་རྫོང་། ཤར་
ཕྱོགས་སོག་རྫོང་ལ་སྐྱེལ་དགོས། དེའི་དབར་བར་ཞག་ཤ་རུ་མདོར་སྡོད་སྒྲིག་
གད་དམར་ལྷོ་ངོས་ཆག་རྩེ་ཁར་སྐྱེལ་དགོས། , གོང་གསལ་ཉང་ཁུ་གད་དམར་
ས་ཚུགས་དང་སྐྱེལ་འདྲེན་ཞུ་མི་ནགས་ཤོད་ལ་སྙན་རོང་རྫོང་ཁོངས་ཨར་སྟོད་
དང་། ཨར་སྨད། རྫ་དམར། བེ་རུ། སོག་སྡེ། གེ་མོ། བྲ་བོ་བཅས་
ཚོ་ཤོག་བདུན་ནས་ཁྲལ་ཤུག་ལག་སྤྲོད་དགོས་པ་རེད། ཆག་རྩེ་ཁར་ས་ཚུགས་
སྒྲིག་སྒོ་དང་སྐྱེལ་འདྲེན་གཉིས་ཁེལ་ཞིང༌། སྙག་མདོ་གསུམ་ལ་སྒྲིག་སྒོ་དང་
སྐྱེལ་འདྲེན་གཉིས་ཀ་ཁེལ་བ་རེད། འབྲི་རུའི་ས་ཚུགས་ནི་མེ་ཐང་ཞག་གསུམ་
སྡོད་སྒྲིག་དང་འབྲི་རུའི་བྱང་ ཤར་ངོས་ཀྱི་སོག་རྫོང་ལ་སྐྱེལ་དགོས། དེའི་
དབར་བར་ཞག་མཁར་ཐུང་གསུམ་མདོར་སྡོད་སྒྲིག འབྲི་རུའི་ལྷོ་ངོས་བསྣོལ་
མ་ས་ཚུགས་ཀྱིས་སྐྱེལ་འདྲེན་གཉིས་ཀ་ཁེལ། དེའི་དབར་བར་ཞག་བྲག་ལུང་
མདོ་རུ་ཡིན་པ། བན་དཀར་ས་ཚུགས་སྡོད་སྒྲིག་དང་སྐྱེལ་འདྲེན་གཉིས་ཀ་
འཁྲི། ཡ་ང་མདོར་ས་ཚུགས་དང་སྐྱེལ་འདྲེན་གཉིས་ཀ་འཁྲི། དཀར་གཤམ་
གསུམ་མདོར་ས་ཚུགས་དང་སྐྱེལ་འདྲེན་གཉིས་ཀ་འཁྲི། གསའ་མདའ་བོན་
དགོན་ཤོད་རྒྱུ་ཁང་གཞུང་ས་ཚུགས་དང་སྐྱེལ་འདྲེན་གཉིས་ཀ་འཁྲི། གོང་
ཁག་ས་ཚུགས་གང་འཁེལ་ནས་ནུབ་སྐྱེལ་ལྷ་རི་རྫོང་དང༌། བྱང་ ཤར་བན་
དཀར། ཤར་ངོས་ཡ་ང་མདོར་རྟ་ཁལ་མི་གསུམ་གྱི་སྐྱེལ་འདྲེན་བྱེད་དགོས་པ་
རེད། གོང་གསལ་ལྷ་རི་རྫོང་དང་དཀར་གཤམ་གསུམ་མདོ་དབར་ཆེ་བཙན་
འགྲོ་སྐྱོད་ཀྱི་བར་ཞག་ལྕགས་ལ་ལ་རྩ་ ཕ་ ཝང་ ཁ་ གསལ་ སྡོད་སྒྲིག་ཞུ་དགོས།
217



འབྲི་རུ་ནས་སྐབས་འགར་སྨད་ཚོ་གསུམ་ཞེས་པའི་རྫོང་སྐྱེལ་རམ་རྒྱས་གསུམ་
མདོར་སྐྱེལ་དགོས། ནག་ཆུའི་གཙང་པོའི་རྒྱུད་ནས་རྩ་མདའ་སྒྲིག་སྒོའི་ས་
ཚུགས་སྐྱེལ་འདྲེན་གཉིས་ཀ་འཁྲི། བ་ལག་ས་ཚུགས་སྒྲིག་སྒོ་དང་སྐྱེལ་འདྲེན་
གཉིས་ཀ་འཁྲི། ལྟག་ལྷའི་ས་ཚུགས་དང་སྐྱེལ་འདྲེན་གཉིས་ཀ་འཁྲི། མཐའ་
མགོ་ས་ཚུགས་དང་སྐྱེལ་འདྲེན་གཉིས་ཀ་འཁྲི། ཆུ་བཟང་ཟླ་བ་ཐང་ས་ཚུགས་
དང་སྐྱེལ་འདྲེན་གཉིས་ཀ་འཁྲི། རམ་རྒྱུས་གསུམ་མདོར་ས་ཚུགས་དང་སྐྱེལ་
འདྲེན་གཉིས་ཀ་འཁྲི། དེ་ནས་ བར་ ཞག་སྡོད་སྒྲིག་ས་ གསེར་དང༌ སྐབས་
འགར་སྟོད་ཚོ་གསུམ་ཞེས་པའི་རྫོང་སྐྱེལ། འབྲི་གུང་སྦྲ་གའི་ས་ཚུགས་སྒར་
ཆགས་ལར་སྐྱེལ་དགོས་ཀྱི་ཡོད་པ་རེད། སྤྱི་ཐི་གཙང་འབྲོག་གསུམ་མདོར་ས་
ཚུགས་སྒྲིག་སྒོ་ཞུ་དགོས། སྐྱེལ་འདྲེན་ལམ་མདོ་འཁེལ་སྟབས་ལྷོ་ལྷ་རི་ལ་རྫོང་
སྐྱེལ་དབྱར་དུས་ནུབ་འབྲི་གུང་སྦྲ་གའི་ས་ཇ་བ་གསལ་རབ་དང་དགུན་དུས་སྒར་
ཆགས་ལར་སྐྱེལ་བ་དེའི་དབར་ཞག་ལོ་ཤས་ནགས་ཤོད་ཡུང་དཀར་ཤོག་ནས་
སྡོད་སྒྲིག སྤྱི་ཐིའི་བྱང་ནག་ཆུ་རྫོང་ཁོངས་ཆེ་འབུམ་ཤོག་ཀོ་ཆེན་ན་འབུར་མ་
ལ་ སྐྱེལ་དགོས། སྤྱི་ ཐིའི་ ཤར་ངོས་ སུ་ རམ་ རྒྱས་ གསུམ་ མདོར་སྐྱེལ་དགོས།
དེའི་བར་ཞག་ར་བསྟར་ཉིན་ལ་སྡོད་སྒྲིག་དགོས། ཡང་ལྷ་རི་རྫོང་གི་འཆར་
ཅན་རྒྱུན་ལྡན་ས་འཁྲིའི་ས་ཚུགས་ཀྱི་སྡོད་སྒྲིག་དང་རྟ་ཁལ་མི་གསུམ་གྱི་སྐྱེལ་
འདྲེན་ལྷ་རི་རྫོང་ཁོངས་ཀྱི་རང་འཁྲིའི་ཞུ་སྒོ་ཡིན་པ་ཕུད་འཆར་འཕར་ས་གནས་
སྲིད་གཞུང་གི་མདོ་སྤྱི་ས་དབང་སྐུ་འཁོར་སོགས་རྒྱ་ཆེ་གྲངས་མང་དམིགས་་
བསལ་ཅན་ཁ་ཤས་ཀྱི་རྟ་ཁང་གྲངས་བཅད་ཡོད་པ་ལས་བརྒལ་ཚེ་ནགས་ཤོད་ཚོ་
དགུ་ནས་ངོ་རྒྱུགས་ དགོས་ པ་ དང་། རྗེས་ སུ་ ནགས་ཚོ་རང་འབབ་བཅག་་
འགྲོའི་ཧོར་ཚོ་སྟོད་སྡེ་ཁག་བཅུ་གཉིས་ཀྱི་གླ་ཤུགས་ནགས་ཚོ་དགུ་ལ་སྤྲོད་དགོས་
པའི་ལམ་སྲོལ་ལོ་མང་སོང་རྗེས་སྟག་བྲག་བླ་བྲང་རྒྱལ་ཐོག་སྐབས་མེ་ཕག་ལོར་
ཚོ་དགུའི་འཐུས་མི་དཔོན་ངོ་མ་མང་ཆེ་བ་དང་། བརྒྱ་དཔོན་རེ་ཟུང་ངོ་སྐྱོད་
218



ཀྱིས་ ས་གནས་སྲིད་གཞུང་གི་བཀའ་ཤག་ལ་ཞུ་གཏུགས་བྱས་ཏེ་རང་ས་སྐྱེལ་
འདྲེན་ལྕི་བའི་ཐོག་རྫོང་ཁག་ གཞན་སའི་ཁྲལ་རྒྱུགས་མ་དགོས་པ་ནན་ཞུས་་
མཐར། ལྷ་ནགས་རྫོང་ཁག་དེ་གཉིས་ཀྱི་དོ་བདག་གཉིས་འཐུས་ལ་བཀའ་
ཤག་གིས་བསྩལ་བའི་བཀའ་བཅད་ནང་འཁོད་དོན། རྟ་ཁལ་བཅད་བརྒལ་
སྔོན་ལམ་གནས་དགོས་རྒྱུ་ཡིན་ནའང་ནགས་ཤོད་ཚོ་བབ་རྟ་ཁལ་ངོ་གཏོང་མ་
དགོས་པར་ཧོར་ཚོ་སྟོད་སྡེ་ཁག་ཉི་ཤུ་རྩ་གཅིག་སྤྱི་མཚུངས་བཅད་བརྒལ་རྟ་ཁལ་
གྱི་གླ་ཤུགས་ནགས་ཤོད་ཚོ་དགུའི་ལག་བརྒྱུད། ཧོར་ཚོ་སྟོད་སྡེ་ཁག་ཉི་ཤུ་རྩ་
གཅིག་ནས་ཀ་ཀོར་མེད་པ་ལྷ་རི་ལ་སྤྲོད་དགོས་ཞེས་བཅད་ཁྲས་ཆོད་པ་རེད།
ས་ཚུགས་སྡོད་སྒྲིག་དང་སྐྱེལ་འདྲེན་སོགས་ཀྱི་ཛ་དྲག་སྐོར་དེ་ཡང་ཐོག་
མར་ས་གནས་སྲིད་གཞུང་གི་མདོ་སྤྱི་ས་དབང་དང༌། ས་ཚབ། མཁན་ཆུང་
དང་རིམ་བཞི། ས་སྲུང་དམག་དཔོན། རུ་བརྒྱ་དམག་དཔུང་འཁོར་བཅས་
སོགས་ཆེ་རིགས་དེ་རྣམས་འབྱོར་རྒྱུའི་སྔོན་བརྡ་རྒྱུགས་པའི་རྩེ་ལ་བྱ་སྒྲོ་དང༌།
རྒྱུག་པར་བཀྲ་ཤིས་པའི་རས་ལྡེབས་ཡི་གེ་བྲིས་པའི་ནང་དོན་ནི་སྡོད་སྒྲིག་དང་།
སྐྱེལ་འདྲེན་ རྟ་ ཁལ་ ཇི་ དགོས་ གྲངས་འབོར་འཁོད་ པ་ ཞིག་ གཏོང་སྲོལ་ཡོད།
དེའི་མིང་ལ་མདའ་ཡིག་ཟེར་བ་དེ་དང་དེ་རྗེས་མགྱོགས་ཡིག་ཟེར་བ་དེ་གཉིས་
སྔ་རྟིང་ཐོག་འབྱོར་ནས་ཉིན་མཚན་མེད་པར་ཚ་ཚ་འུར་འུར་གྱིས་མི་དང་རྟ་
ཁལ་འདུ་འཛོམས་གྲ་སྒྲིག་བྱེད་དགོས་པ་སྨོས་ཅི་དགོས། རྒྱ་ཆེའི་མང་ཚོགས་
དང་ས་ཚུགས་འགོ་དཔོན་ཚང་མ་དངངས་སྐྲག་སྐྱེ་བ་དང་བློ་མི་བདེ་ཞིང་འཚབ་
འཚུབ་ངང་ཁྲལ་རྒྱུགས་དགོས་ཤིང༌། དེ་རྗེས་སྐུ་དྲག་འཁོར་བཅས་འབྱོར་
མཚམས་མཇལ་ཞུ་ཞེས་དར་དངུལ་སྤྲད་དགོས་པ་མ་ཟད། སྦྲ་གུར་མང་པོའི་
ནང་ཤ་མར་གསོག་འཇོག་བྱས་པ་སྤྲོད་དགོས་པ། འབུད་རྫས་ལྕི་ཤིང་མང་པོ་
སྤུངས་བྱས་ཀྱང་མི་ལྡང་བ། སྐུ་སྲུང་རྟ་དམག་དཀྱིལ་སྒར་གྱི་དམག་དུང་གི་སྒྲ་
ཐོས་སྐབས་ས་ཚུགས་དེའི་འགོ་འབངས་རྣམས་སྙིང་རྩ་འདར་ཞིང༌། གོང་
219



གསལ་ས་གནས་སྲིད་གཞུང་གི་འགྲུལ་བཞུད་ཞུ་སྒོ་ས་ཚུགས་དང༌། སྐྱེལ་་
འདྲེན། བར་ཞག་ཅེས་པ་དེ་གསུམ་གྱི་བར་ཞག་ ཅེས་པ་ནི་ས་གནས་སྲིད་
གཞུང་གི་སྐུ་དྲག་ཆེ་རིགས་རྣམས་ས་ཚུགས་ངོ་མར་རིང་སྐྱོད་མི་ཐུབ་སྟབས་ངལ་
གསོའི་ཞག་སྡོད་ཀྱི་སྒྲིག་སྒོ་དེར་ཟེར། སྐྱེལ་འདྲེན་ནི་ས་ཚུགས་ཁག་དབར་ས་
གནས་སྲིད་གཞུང་གི་སྐུ་དྲག་རྣམས་རྟ་ཁལ་མི་གསུམ་གྱི་སྐྱེལ་འདྲེན་བྱེད་དགོས་
པ་དེ་རེད། ས་ཚུགས་ནི་རྒྱུན་ལྡན་བར་མ་ཆད་པ་མེ་གཏོང་རྟ་ཟམ་རེས་་
སྒྲུགས་ཆེད་འཛུགས་བྱེད་དགོས་པ་སྟེ་ཞིང་ཁུལ་ལ་ཁང་པ་དང་འབྲོག་ཁུལ་དུ་སྦྲ་
གུར་ནང་ཐབ་སྡོད་གདན་ཆས་དང༌། རྟ་འཚོ་མི། མེ་འབུད་ལག་གཡོག་ལྕི་
ཤིང་སོགས་གྲ་སྒྲིག་དགོས་པ་མ་ཟད། ས་གནས་སྲིད་གཞུང་གི་ སྐུ་དྲག་ཆེ་
འབྲིང་རིམ་པའི་གོ་ བབས་ ཐོབ་ ཐང་ལ་གཞིགས་ པའི་དམིགས་བསལ་ གྱི་ ས་
གདན་དང་། འབོལ་གདན། ཕྱིང་དཀར། གོས་ཆེན་གྱི་གོས་ཁ་རྒྱ་གྲུམ་
མམ་གྲུམ་གདན་ཁ་གསར་ཅན་སྤུས་ལྡན། གནམ་ཡོལ་གོས་ཆེན་གྱི་ཤ་འཕྲུ་
ཅན་རྩ་ཆེན། གསེར་ཅོག་གམ་སྒྲོག་ཙེ་ཡང་ན་ཅོག་ཙེ་སྤུས་ལྡན་སོགས་གྲ་སྒྲིག་
ཞུ་སྒོ་ཧུར་ཐག་ཞུས་ཀྱང་སྒྲིག་སྒོ་ཞུ་མི་འགོ་རྒན་དང་མང་ཚོགས་ལ་ཉེས་རྡུང་
དང་གཤེ་གཤེ་གཏོང་ཞིང་། གལ་སྲིད་སྒྲིག་སྒོ་སྐྱེལ་འདྲེན་གང་ཐད་ཀ་ཀོར་
འཐུས་ཤོར་ཕྲན་བུ་སོང་ཚེ་རྟ་ལྕག་གཞུ་བ་དང་ཉེས་རྡུང་ཚད་མེད་བཏང་རྐྱེན་
འགོ་དམངས་རེ་འགའ་ཤི་བ་དང་། ཡན་ལག་ཆག་སྐྱོན་གྱུར་པ། སྐུ་དྲག་ཆེ་
འབྲིང་དཔོན་དམག་རྣམས་སོང་རྗེས་སྐྱེལ་འདྲེན་ཆེ་ཕྲའི་འགྲོ་སོང་རང་ཡོད་
ལག་འདོན་དང་མེད་ན་བཙན་ཚོང་ཁག་ནས་ཧ་བུན་བླངས་པའི་སྐྱེད་རྩིས་རྐྱེན་
པས་ བུན་ མཐའ་ ལོ་ ངོ༌ མང་ པོ་ གཙང་ སྤྲོད་ མི་ ཐུབ་ པའི་ དཀའ་ ངལ་ དང༌།
འཆར་འཕར་གྱི་ཁྲལ་རིགས་ཆུ་གཉེར་ལྟ་བུའི་ཐོག་བཙན་ཚོང་གཉིས་སྦྲེལ་གྱི་
འབམ་ཚོང་སྤུས་སྒྱུར་སོགས་ཀྱིས་རྒྱ་ཆེའི་མང་ཚོགས་རྣམས་འཚོ་གོས་དབུལ་བ་
དང་རྒྱུ་ལུས་སྲོག་གསུམ་ལ་སྐྲག་འཇིགས་དཀའ་སྡུག་ཚད་མེད་ཀྱིས་སྦྲང་མ་མེ་
220



འོད་ལ་མི་ཆགས་ཞེས་པའི་དཔེ་ལྟར་ལྷོ་བྱང་གཙང་བོད་བཅས་ཕྱོགས་གང་སར་
ཡུལ་བྱོལ་འཁྱམ་སྐྱོད་འགྲོ་དགོས་པ་བྱུང་ཞིང་། ད་དུང་ཚབས་ཆེ་བ་ཞིག་ལ་
སྟག་བྲག་བླ་བྲང་རྒྱལ་ཐོག་སྐབས་ནགས་ཤོད་ཚོ་དགུ་མགོ་བླངས་རྗེས་ས་གནས་
སྲིད་གཞུང་གི་ཁྲལ་རིགས་ཆག་མེད་སྔར་རྒྱུན་ཐོག་སྟག་བྲག་བླ་བྲང་གི་སྒེར་ཁྲལ་
ཏེ་རྫོང་སྡོད་ཀྱི་ཁྲལ་འཕར་འཇལ་སྤྲོད་དགོས་རིགས་རེ་རེ་བཞིན་དུ་ཤོད་ཚར་
ཡས་མེད། སྐབས་དེར་ས་གནས་ཀྱི་སྲིད་དབང་ལམ་ལུགས་ཁྲལ་ཁྲིམས་གང་
ཅིར་ཁྲིམས་མེད་ལུགས་མེད་གཅིག་ ཐོག་ གཉིས་བརྩེགས་ཀྱིས་ནགས་ཤོད་ཚོ་
དགུའི་མང་ཚོགས་ལ་མནར་གཅོད་སྡུག་བསྔལ་ཚད་མེད་གཏོང་མྱོང་བ་རེད།
འཆར་ཅན་དང་འཕར་མའི་ཁྲལ་རིགས་སྐོར། དེ་ཡང་མེ་འབྲུག་ (སྤྱི་
ལོ་ ༡༩ ༡༦）ལོ་ནས་ལྕགས་ཡོས་(སྤྱི་ལོ་ ༡༥༡)ལོ་བར་བོད་ས་གནས་སྲིད་
གཞུང་གི་དབང་བསྒྱུར་ལོ་ངོ་༣༦རིང་འཆར་ཅན་གྱི་ཁྲལ་རིགས་དེ་དག་ཆུ་བྱི་ཆུ་
གླང་ལོ་ཙམ་ལ་ལུའུ་ཅུན་ས་སྲུང་དམག་ཁྱུང་པོ་དཀར་རུ་དང་འབྲི་རུ་ནས་ཕྱིར་
འབུད་སྐབས་ས་གནས་སྲིད་གཞུང་གིས་བཏང་བའི་ཧོར་སྤྱི་མཁན་ཆུང་གྲགས་
རྣམ་གྱིས་བསྡུ་ལེན་བྱས་པ་དང་། མེ་སྦྲུལ་ལོར་ཧོར་ཚོ་སོ་དགུའི་སྦེ་ཧུ་དང་སྦེ་
ཅང་མང་ཆེ་བའི་དཔོན་ལྡིང་གི་ཐོབ་ཐང་རང་འཇགས་སྤྲད་པར་བརྟེན་བོད་ས་
གནས་སྲིད་གཞུང་ལ་ཐུགས་རྗེ་ལེགས་འབུལ་ཞེས་པའི་མཛོ་མོ་བརྒྱ་ཐམ་པ་རྗེས་
འབུལ་བྱ་དན་དེ་དང་བོད་མདའ་རྩིས་ལེན་བྱས་པ་དེ་གཉིས་ལ་མཛོ་ཤེ་དང་མེ་
ཤེ་ཞེས་པ་འཆི་མེད་བོར་མེད་ཀྱི་འབྲི་དང་མཛོ་མོ་ཧོར་ཚོའི་ཁོངས་ཀྱི་རྨ་ལ་བཞི་
ཡན་ དུ་ བགོ་འགྲེམས་ བྱས་ ཏེ་ ལོ་ ལྟར་ ཤེ་ མར་ སྤྲོད་ དགོས་ ཀྱི་ ཡོད་ པ་ དང་།
ཞིང་ལ་འབྲུ་ཕུད་དང་། སེམས་ཅན་སྒོ་ཕྱུགས་མོ་ལ་ག་དམར་ཞེས་པ་དང་།
རྟ་དང་སེམས་ཅན་ཕོ་རིགས་ལ་ག་དངུལ་ཞེས་སྤྲོད་དགོས་པ། གཞན་ཡང་
འབུ་རྫ། སྤྲི་དཀར། མདོ་སྨད་ལ་ཤོག་དོད་དང་དམག་དོད་དངུལ་ཁྲལ།
འབྲས་སྤུངས་རེ་ཁྲལ། ཧོར་སྤྱིའི་དུས་ཐེམ་ཚར་དང་ཐེམ་སྲང་ཞེས་པ་དང་།
221



ཆུ་རྟ་(སྤྱི་ལོ་༡༩༩༢)ལོར་ཧོར་སྤྱི་རྫོང་འགོ་དང་སྔོན་རྗེས་ཀྱི་སྤྱི་རྫོང་རིམ་པར་
རྟ་ཐབ། སྡོད་སྒྲིག བཞུ་མར། ལག་གཡོག་སོགས་དགོས་པ་ཕུད་ད་དུང་
ས་གནས་སྲིད་གཞུང་གིས་མདོ་སྨད་ས་སྲུང་དམག་ཕོགས་ རྒྱ་འུབ་མ་འདུས་་
སྟབས་མདོ་སྨད་ཕྱོགས་འབྲུའི་རིན་འབབ་འབོར་ཆེ་བསྡུ་བ། གཞན་ཡང་ས་
གནས་སྲིད་གཞུང་གིས་སྤོམ་མདའ་ཚང་གཞུང་ཚོང་ཆེད་འཛུགས་ཀྱིས་རྒྱ་ཆེའི་
མང་ཚོགས་ཀྱི་ལོ་གཅིག་གི་ལུག་བལ་ཕྱིར་ཚོང་མི་ཆོག་པར་སྤོམ་མདའ་གཞུང་
ཚོང་རང་ལ་འཚོང་དགོས་བྱུང་བ། ཡང་རྭ་སྒྲེང་རྒྱལ་ཐོག་སྐབས་ལོ་གཅིག་
ལུག་བལ་རྭ་སྒྲེང་བླ་བྲང་རང་ལ་འཚོང་དགོས་བྱུང་བ་དང་། དེ་བཞིན་སྟག་
བྲག་བླ་བྲང་གི་སྟག་ལུང་བྲག་བླ་དགོན་ཉམས་གསོའི་ཆེད་དུ་ལོ་གཅིག་གི་ལུག་
བལ་སྟག་བྲག་བླ་བྲང་ལ་སྤྲོད་དགོས་བྱུང་བ་སོགས་གོང་གསལ་ཁག་གསུམ་གྱི་
དུས་སུ་བལ་ཕྱིར་ཚོང་མི་ཆོག་པའི་དམ་བསྒྲགས་བྱས་པ་སྟེ། འགྲིམ་འགྲུལ་གྱི་
ལམ་མདོ་ཁག་གི་ཚ་ཤོར་དོ་དམ་བྱེད་དུ་བཅུག་ནས་གལ་སྲིད་ལྐོག་ཏུ་ལུག་བལ་
སྦས་སྐུང་དང་ཕྱིར་ཚོང་བྱས་ན་གཞུང་ལེན་བྱེད་པའི་ཐོག་རྒྱུ་ལུས་ལ་ཉེས་ཆད་
དྲག་པོ་གཅོད་ཀྱི་ཡོད་པ་དང་། གཞན་ཡང་མཛོད་སྦུག་རེ་ཁྲལ་དང་། རྭ་
བླའི་རེ་ཁྲལ་ སོགས་དགོས་ རིགས་ས་གནས་སྲིད་གཞུང་བཀའ་ཤག་ གི་ཁྱབ་་་
བསྒྲགས་ལག་ཁྱེར་རྣ་ལྷོང་སྒྲོགས་སྦྱང་བྱས་པ་གོང་གི་དུས་སྐབས་སོ་སོར་ལག་
བསྟར་བྱས་རྐྱེན་མང་ཚོགས་རྣམས་དངོས་འབྲེལ་ཁྲལ་ལ་གསེར་ཕྱེ་འཇལ་ཁ་ལ་
རམ་པ་ཟ་ཞེས་པའི་དཔེ་ལྟར། བྱང་ཟོང་ལྷོ་འབྲུ་བརྗེ་ཚོང་བྱ་རྒྱུ་མེད་ཁར་
འཕར་ཁྲལ་སྣེ་མང་རྙོག་འཛིན་ཀྱིས་མང་ཚོགས་ལ་ཁུར་པོ་ལྕི་བ་དང་ཟ་འབྲུའི་
དཀའ་ངལ་ཚབས་ཆེ་བྱུང་བ་རེད།
བོད་ས་གནས་སྲིད་གཞུང་གིས་ཧོར་ཚོའི་ཁུལ་འདིར་ཧོར་སྤྱི་མཁན་ཆུང་
གྲགས་པ་རྣམ་རྒྱལ་བཏང་ཚུན་གྱི་ལོ་བཅུ་ཕྲག་ཁ་ཤས་དབང་བསྒྱུར་རིང་ཁྲིམས་
ལུགས་གཅོད་ཚུལ་ནི། དེ་ཡང་བོད་ས་གནས་སྲིད་གཞུང་གིས་ཧོར་ཚོའི་ས་
222



ཁུལ་དུ་ཆུ་བྱི་ཆུ་གླང་(སྤྱི་ལོ་ ༡༩ ༡༢, ༡༩༡༣)ལོ་གཉིས་ནང་བོད་སྡོད་ཨམ་
བན་དང་བོད་སྲུང་ཆེད་གཏོང་ལུའུ་ཅུན་དམག་ཕྱིར་འབུད་བྱེད་སྐབས་རེ་་་
དཀར་སོག་གསུམ་དང་། ལྷོ་ལྟ་ཤོག་གསུམ། རྒྱུ་སྟོང་ལྡིང་དགུ། ཁྱུང་པོ་
དང༌ ནག་རུ་ བཅས་ ནས་ རྒྱབ་ སྣོན་ དམག་ དཔུང༌ བསྡུས་ ཏེ་ འབྲི་ རུ་ དང༌།
གསེར་རྩ། སྟེང་ཆེན་བཅས་ཀྱི་དམག་ས་གསུམ་ནས་ཕམ་པར་བཟོས་ཤིང་།
སྐབས་དེར་ལུའུ་ཅུན་དམག་ལྕགས་ཕག་གསར་རྗེའི་དུས་མཚམས་ཡིན་པས་
དཔུང་སྣོན་འབྱོར་མ་ཐུབ་པའི་རྐྱེན་གྱིས་ཧོར་ཚོའི་ས་གནས་ཡོངས་རྫོགས་ཤོར་
བ་དང༌། བོད་དམག་གིས་ལམ་འཁེལ་སྡེ་དགོན་དང་མཁར་ཁང་མེར་་་་་་
བསྲེགས་བཏང་བ་དང་མི་གསོད་རྒྱུ་འཕྲོག་དང་ཉེས་རྡུང་མནར་གཅོད་སོགས་
བཏང་ཞིང་། ཧོར་སྤྱི་མཁན་ཆུང་གྲགས་རྣམ་གྱི་སྐབས་སུ་ལུའུ་ཅུན་དམག་
དང་འབྲེལ་བའི་དོན་རྐྱེན་ལ་སྙད་དེ་མི་མང་པོ་ཞིག་སྐེ་བྲེགས་སྲོག་ཆད་བཏང་
བ་དང་སྣ་དང་རྣ་ཅོག་རྐང་ལག་སོགས་དབང་པོ་གཅོད་བྲེགས་བྱས་པ། ས་
གནས་སྲིད་གཞུང་གི་མཐོ་རིམ་མི་སྣར་གྱེན་རྒོལ་བྱེད་མཁན་དང་། མི་གསོད་
རྐུ་རྒྱག་དང་། རི་ཀླུང་སྐམ་གཤེར་ལ་གནས་པའི་སྲོག་ཆགས་རྔོན་རྒྱག་སོགས་
ཁྲིམས་འགལ་སྣ་ཚོགས་ཀྱི་གྱོད་གཞིར་དབྱེ་ཞིབ་དྲང་པོ་མེད་པའི་མི་རྒྱུའི་གཡོ་
ཤུགས་དང་། འགོ་འདྲེན་བཟང་ངན་གྱིས་ཁྲིམས་དང་འགལ་པོར་ཁྲིམས་་
གཅོད་ལྕི་པོ་ཕོག་པའང་གྲངས་ཚད་ངེས་ཅན་བྱུང་ཡོད། བཙོན་འཇུག་བྱེད་
པ་དང༌། རྟ་ལྕག་ཚད་མེད་གཞུ་བ། ཁ་ཤས་ཚ་འདྲི་སོགས་ཁྲིམས་གཅོད་
འདྲ་མིན་གྱིས་དམར་གསོད་བཏང་བ་དང༌། ཡང་ན་ཤིང་གི་རླུང་ཙིའི་ནང་དུ་
བཅུག་པ། སྐྱེ་སྒོ་དང་རྐང་ལྕགས་ལག་ལྕགས་ལྷུ་ཡོད་དང་ལྷུ་མེད་རྒྱུང་ལྕགས་
རྒྱག་པ། ཀོ་བའི་འགྲམ་ལྕག་གཞུ་བ། ཁྱིམ་ཚང་མང་པོར་སྒོ་ཐེལ་བརྒྱབ་སྟེ་
མཁར་དབང་ཡོངས་རྫོགས་བསྡུ་ལེན་དང་འགའ་ཤས་ཀྱི་མཁར་དངོས་ཕྱེད་
ཙམ་བསྡུ་ལེན་། ཉེས་ཆད་ཅུང་ཡང་བ་ཡིན་ཞེས་གསེར་སྲང་གྲངས་ཚད་ཀྱི་
223



ཉེས་ཆད་འགེལ་བ་སོགས་རྒྱལ་པོ་ཡུལ་ཤོར་འདོད་དུས་ཁྲིམས་ཁ་མེ་ལས་ཚ་ཞེས་
པའི་དཔེ་ལྟར་ས་གནས་སྲིད་གཞུང་གིས་ཁྲལ་འུལ་ལམ་ལུགས་བཙུགས་པ་དེར་
མེ་འབྲུག་ཞིབ་གཞུང་ཟེར་བའི་སྒྲིག་སྒོ་གཏན་འབེབས་བྱས་པ་དང་སྦྲགས་མེ་
འབྲུག་འདྲ་དྲུག་གན་རྒྱ་ཞེས་པ་ཞིག་དང༌། དེ་འབྲེལ་ཞིབ་ཚགས་འདྲ་དྲུག་
ཟུར་གན་ཞེས་པའི་ཡང་འདྲ་དྲུག་བཟོས་པ་དང་། ཚོ་ཤོག་སོ་སོའི་ཐེམ་དུད་
གྲངས་ ཀ་ བླངས་ ཏེ་ ཐེམ་ ཐོ་ ཞིབ་ ཕྲ་ བཀོད་ པ་ དང༌ ས་ ཚུགས་ སྐྱེལ་ འདྲེན།
འཆར་ཅན་གྱིས་ཁྲལ་བསྡུ་ཁྲིམས་གནོན་སོགས་ཕུད་ད་དུང་ཁག་འདོགས་སྣ་
ཚོགས་ཀྱིས་འཆར་ཅན་ཁོ་ན་མིན་པའི་སྔར་མེད་གསར་བཟོས་ཀྱི་ཁྲལ་ཁྲིམས་
གཉིས་ཀྱིས་མང་ཚོགས་རྣམས་ཀྱི་རྒྱུ་ལུས་གཉིས་ཐོག་ཏུ་ཉེས་པ་ཕོག་པ་གྲངས་
ལས་འདས་ཏེ་མི་ཤི་ཁྱིམ་སྟོང་སོང་བ་ངེས་ཅན་ཞིག་ཡོད་པ་བཅས་སོ། །
བོད་ས་གནས་སྲིད་གཞུང་གིས་ཧོར་ཚོའི་འགོ་པ་སྦེ་ཧུ་རྣམས་ཀྱི་གོ་ཐོབ་
བསྒྱུར་ཏེ་མེ་སྦྲུལ་(སྤྱི་ལོ་ ༡༩༡༧)ལོར་ཧོར་ཚོའི་འགོ་པ་སྦེ་ཧུ་ལ་དཔོན་དང་སྦེ་
ཅང་ལ་ལྡིང་དཔོན་ཞེས་བཏགས་པ་རེད། སྟག་ཕྲུག་ཆེའུ་ཧུ་ཡི་གོ་མིང་མེད་པ་
བཟོས་ཏེ་སྟག་ཕྲུག་དཔོན་ཞེས་ཕྱིའི་རིམ་པ་ལྔ་པ་དང་། ཉང་ཁུ་གད་དམར་
ཁར་ལམ་ས་ཚིགས་ཀྱི་སྡོད་སྒྲིག་དང་། རྟ་ཁལ་མི་གསུམ་གྱི་སྐྱེལ་འདྲེན་གྱི་
ཁྲལ་མགོ་འབུད་མིའི་འགན་ཁུར་དགོས་ཤིང་ནགས་ཤོད་ཚོ་ཤོག་ཁག་གི་རྟ་ཟམ་
སྤྱི་ཁྱབ་བསྐོས་ཏེ་སྟག་ཕྲུག་ཚོ་ཤོག་ཁོ་ནའི་དབང་ཆ་མ་གཏོགས་ཚོ་ཤོག་གཞན་
གྱི་སྲིད་འགན་མེད་པ་བཟོས་པ་རེད། འབྲི་རུ་དཔོན་དང་། ཁྲ་རིང་དཔོན།
རཀྵི་དཔོན། བོམ་ ཕན་དཔོན། འགོམ་དཔོན་བཅས་ལ་ས་གནས་སྲིད་་་་
གཞུང་བཀའ་ཤག་གི་དམིགས་བསལ་དབང་ཆའི་ལག་ཁྱེར་ཡི་གེ་སྤྲད་པའི་ནང་
དུ། ཕྱིའི་རིམ་པ་ལྔ་པའི་གོ་བབས་ཐོབ་ཐང་སྤྲད་དེ་ཕ་རྒྱུད་བུ་འཛིན་ཆོག་
འཐུས་དང་། ས་རྩྭ། ས་བཀག ས་ཁྲིའི་བཅད་མཚམས་བདག་ཐོབ་ཁ་
གསལ་ཡོད་པ་དང་། ཐོབ་ཐང་འགའ་ཤས་སྔར་རྒྱུན་ལྟར་སོར་གནས་དགོས་
_224



ལུགས་ཏེ་ཞིང་གཅོད་བྲེགས་འདྲེན་རང་ཤོག་གི་ཨར་པོ་ལས་ཁྲལ་སོགས་ནང་
ཁྲལ་བསྡུ་ལེན་ཆོག་པ། རང་ཤོག་སོ་སོའི་ཁོངས་གཏོགས་ཀྱི་འབངས་སྡེ་ནས་
བཀའ་བརྩི་ཁྲིམས་འཁུར་ཞུ་དགོས་པའི་སྲིད་དབང་བཅས་སྔར་རྒྱུན་ཉམས་
མེད་དགོས་ལུགས་དང་། ཁྱེད་ཚོས་ས་གནས་སྲིད་གཞུང་གི་བཀའ་བརྩི་་་
ཁྲིམས་ཁུར་དང༌ས་གནས་སྲིད་གཞུང་གི་འཆར་འཕར་ཁྲལ་རིགས་ཞབས་་་་་
འདེགས་ཞུ་སྒོ་མཐའ་དག་འཐུས་ཤོར་མེད་པ་ལུས་བློའི་ལྷག་བསམ་ལྷད་མེད་
བསྒྲུབ་དགོས་ཞེས་འཁོད་ཡོད་པ་རེད། ཧོར་སྤྱི་གསར་རྙིང་བརྗེ་ལེན་སོགས་
དམིགས་བསལ་གནས་ཚུལ་རེ་ཟུང་ཕུད་དེ་མིན་ལོ་གསུམ་སོང་བའི་བཞི་ཐོག་
རྩིས་སྤྲོད་བྱེད་སྐབས་སྤྱི་སྒྲིག་གན་རྒྱ་རེ་འབུལ་དགོས་ཀྱི་ཡོད་པ་རེད། : ནགས་
ཤོད་ཚོ་པའི་དཔོན་ཁག་ཚོའི་གོ་བབས་ ཐོབ་ ཐང་སྐོར་ས་གནས་སྲིད་གཞུང་
བཀའ་ཤག་གིས་ནགས་ཤོད་ཚོ་པའི་དཔོན་ཁག་ཚོར་ཐམ་ག་གྲུ་བཞི་ལེང་གཉིས་
མ་རེ་སྤྲད་པའི་སོག་ཡིག་འབྲུ་དོན་ནང་ཚོ་ཤོག་སོ་སོའི་མིང་དང་དཔོན་ཞེས་
འཁོད་པ་དེ་རེད། གོང་གི་ཚོ་པའི་དཔོན་ཁག་དྲུག་སོ་སོར་ཐོབ་ཐང་ནི་ཞྭ་མོ་
ལྕགས་མདའ་ཅན་ཛ་ལོ་དམར་པོས་བརྒྱན་པ། ཞྭ་ཏོག་མུ་མེན་སྔོ་ནག་མདོག་
ཅན་ཏོག་ གདན་རག་སེར་བུམ་གཟུགས་བརྐོས་རིས་ཅན། ལས་ གོས་གོས་
ཆེན་སེར་པོ། རྒྱ་གྲི་དང་ཕོར་ཤུབ། སྤུ་མ་དམར་སྨུག་གི་འཇའ་ལྷམ། རྟ་
ལ་བྲང་དོམ་བཅས་སྤྲད་ཡོད་པ་རེད། - ན་རོག བུ་རྫུམ། སེན་ཚ་གསུམ་
གྱི་དཔོན་སོ་སོར་གོ་བབས་ཐོབ་ཐང་ནི་ཐམ་ག་སྒོར་མོ་ནང་འཁོད་སོག་ཡིག་ལ་
ཚོ་ཤོག་གི་མིང་དང་དཔོན་ཞེས་འཁོད་པ་དང་ཞྭ་མོ་ལྕགས་མདའ་འཛར་ལོ་
དམར་པོས་བརྒྱན་པ། ཞྭ་ཏོག་ཤེལ་ལྗང་ཁུ་ཏོག་ གདན་ རག་སེར་བུམ་་་་་
གཟུགས་བརྐོས་ རིས་ ཅན། ལས་ གོས་གོས་ཆེན་དམར་སྨུག་ཊམ་ ཐིག་ཅན།
རྒྱ་གྲི་དང་ཕོར་ཤུབ། རྟ་ལ་བྲང་དོམ་བཅས་ཀྱི་གོ་གནས་ཐོབ་ཐང་སྤྲད་ཡོད་
པ་རེད། གོང་གི་དཔོན་གསུམ་ལ་ས་གནས་སྲིད་གཞུང་བཀའ་ཤག་གིས་སྤྲད་
225



པའི་དབང་ཆའི་ཐོབ་ཐང་ལག་ཁྱེར་ནང་འཁོད་པ་ལྟར་ན། ཕྱིའི་རིམ་པ་དྲུག་
པའི་དཔོན་གནས་དང༌། ཕ་རྒྱུད་བུ་འཛིན་ཆོག་འཐུས་རང་ཤོག་འབངས་
སྡེས་བརྩི་འཇོག་ནང་ཁྲལ་བསྡུ་ལེན་ཞིང་གཅོད་ཨར་ཁྲལ་ས་རྩྭ་སྒེར་བཀག་ས་
ཁྲའི་བཅད་མཚམས་དང་། ས་གནས་སྲིད་གཞུང་ལ་ཞབས་འདེགས་ཞུ་སྒོའི་
སྐོར་དང༌། ཧོར་སྤྱི་བརྗེ་ལེན་སྐབས་སྤྱི་སྒྲིག་གན་འབུལ་དགོས་པ་སོགས་གོང་
གསལ་གྱི་ནགས་ཤོད་ཚོ་དྲུག་དཔོན་དང་གཅིག་མཚུངས་ཡིན་པ་རེད།
བོད་ས་གནས་སྲིད་གཞུང་གིས་ནགས་ཤོད་ཚོ་དྲུག་ཁོངས་ཀྱི་སྦེ་ཅང་བཅུ་
གཉིས་ལྡིང་དཔོན་ལ་མིང་བསྒྱུར་ཏེ་སྟག་ཕྲུག་ཚོ་ཤོག་ལ་ལྡིང་དཔོན་གཉིས་དང་།
བོམ་ཕན་ཚོ་ཤོག་ལ་ལྡིང་དཔོན་གཉིས། འབྲི་རུ་ཚོ་ཤོག་ལ་ལྡིང་དཔོན་གསུམ།།
ཁྲ་རིང་ཚོ་ཤོག་ལ་ལྡིང་དཔོན་གསུམ། རཀྴི་ཚོ་ཤོག་ལ་ལྡིང་དཔོན་གཅིག
འགོམ་ཚོ་ཤོག་ལ་ལྡིང་དཔོན་གཅིག་བཅས་ལྡིང་དཔོན་བཅུ་གཉིས་སོ་སོར་ས་
གནས་སྲིད་གཞུང་བཀའ་ཤག་གིས་གོ་བབས་ཐོབ་ཐང་སྤྱད་པ་ནི། ཐེའུ་སྐོར་
མོའི་ནང་འཁོད་སོག་ཡིག་ཡོད་པའི་ཤོག་མིང་དང་ལྡིང་དཔོན་ཟེར་བ་ཡོད་པ་
རེད། ལྡིང་དཔོན་སོ་སོའི་གོ་ཐོབ་གྱོན་ཆས་ཞྭ་མོ་ལྕགས་མདའ་ཅན་འཛར་ལོ་
དམར་པོས་བརྒྱན་པ། དུང་གི་ཞྭ་ཏོག ཏོག་གདན་རག་སེར་བུམ་གཟུགས་
བརྐོས་རིས། རྟ་ལ་སྐྱེ་དོམ་བཅས་ཡོད་པ་རེད། ཐོབ་ཐང་ལག་ཁྱེར་སྤྲད་
པའི་ཡི་གེར་རིམ་པ་བདུན་པའི་ལས་གནས་ལྡིང་དཔོན་ཡིན་པ་དང༌། ཕ་རྒྱུད་
བུ་འཛིན་ཆོག་པ། ལྡིང་ཤོག་འབངས་སྡེས་བརྩི་བཀུར་དགོས་པ། ལྡིང་སའི་
ས་རྩྭ་བདག་ཐོབ་ཀྱི་ས་ཁྲ་དང་། ཞིང་གཅོད་ཨར་ཁྲལ། ནང་ཁྲལ་བསྡུ་ལེན་
ཇི་ཡོད་སྔར་རྒྱུན་སྤྱི་འཐུས་དང༌། ལྡིང་དཔོན་ནས་ས་གནས་སྲིད་གཞུང་ལ་
འཆར་ཅན་དང་འཕར་མའི་ཞུ་སྒོ་མཐའ་དག་འཐུས་ཤོར་མེད་པ་བསྒྲུབ་དགོས་
རྒྱུ་ནང་ཤོག་དཔོན་ལ་བརྩི་སྲུང་ཞུ་དགོས་སོགས་འཁོད་ཡོད་པ་རེད། །
ནགས་ཤོད་ཚོ་དགུའི་ཚོ་པ་སོ་སོའི་མི་དྲུག་བརྒྱ་དཔོན་དང་རྒན་པོ་བཅས་
226



ཀྱི་སྔར་ཡོད་གོ་བབས་ཐོབ་ཐང་ཐད་སྟག་ཕྲུག་ཚོ་ཤོག་ནང་རྒན་ཆེན་ཐང་རྒྱུད་
ཚང་ཞེས་པ་ནི་ཐང་རྒྱུད་མི་རབས་གོང་མ་ཁ་ཤས་ཀྱི་ལས་ཐོག་སྐབས་མི་དྲག་
གྲགས་ཅན་འཇོན་ཐང་ཅན་བྱུང་རབས་ཤོད་སྲོལ་ཡོད་པ་དང༌། ད་ཕན་མི་
ཐོག་བཅོ་ལྔ་ཙམ་ལ་དམིགས་བསལ་དབང་ཆ་བཟུང་མྱོང་བ་དང་སྔོན་སོག་དུས་
སྐབས་སྤྲད་པའི་གོ་གནས་དང་ཐོབ་ཐང་ནི་ཞྭ་མོ་ལྕགས་མདའ་འཛར་ལོ་དམར་
པོ། དུང་ཏོག་ཅན། རྒྱ་གྲི་ཕོར་ཤུབ་སོགས་ཆ་ཚང་ཡོད་པ་དང་། གོང་མ་
ཆེན་པོས་བསྩལ་བའི་ཆོ་ལོ་ཧོ་ཁྲི་ཞེས་པ་རྒྱ་ཡིག་གི་བཀའ་གཏན་དང༌། ཞྭ་
རྩེར་ཤེལ་གྱི་ཏོག་དང༌། རྨ་བྱའི་སྒྲོ་མདོངས་བཅས་ཀྱི་ཐོབ་ཐང་ཡོད་ལ་ཧོར་
རྒྱལ་པོའི་བཀའ་ཤོག་སྡིག་ཐམ་ ཕབ་པའི་ཡིག་རིགས་དང༌། བོད་བཞུགས་
ཨམ་བན་སྐབས་སྤྲད་པའི་རྒྱ་བོད་ཤན་སྦྱར་གྱི་བཀའ་གཏན། གོང་ས་ལྔ་པ་
དང་དྲུག་པ། བདུན་པ་ཆེན་པོ་སོགས་ཀྱི་བཀའ་གཏན་ཤེ་བམ་རྒྱབ་སྣོན་དང་།
སྡེ་སྲིད་ཀྱི་ཐམ་ནག་ཕབ་པའི་བཀའ་གཏན་སོགས་དབང་ཆའི་ཡིག་རིགས་ཁག་
མང་པོ་བྱུང་རབས་འདུག ཐང་རྒྱུད་གཙུག་རྒྱལ་དང་། དེ་རྗེས་ཚེ་རིང་
རྣམ་རྒྱལ། དེ་རྗེས་འབག་དགའ་སོགས་ཀྱི་མི་རབས་ཁ་ཤས་སོང་མཚམས་
ཐང་རྒྱུད་རྒྱལ་དབང་ལས་ཐོག་སྐབས་བོད་ས་གནས་སྲིད་གཞུང་གི་ཧོར་སྤྱི་བཞི་
པ་རིམ་བཞི་ཀ་ཤོད་པས་ཕ་རྒྱུད་བུ་འཛིན་ཆོག་པའི་ རྒན་ཆེན་གྱི་སྲིད་དབང་
སྤྲོད་མྱོང་ཡོད་པ་རེད། ཐང་རྒྱུད་པད་ནོར་ཞེས་པ་དེ་ལ་ཡང་སྟག་ཕྲུག་དཔོན་
ལྡིང་ལྷན་ནས་རྒན་ཆེན་གྱི་སྲིད་དབང་སྤྲད་ཡོད་པ་རེད། ཡང་བྱང་པ་བུ་ལུག་
མི་ཐོག་གོང་མ་མི་ རབས་ ཁ་ ཤས་ཀྱི་ལས་ཐོག་ཏུ་གོང་མ་ཆེན་པོའི་དམིགས་
བསལ་གྱི་བཀའ་གཏན་དང་ཤེལ་གྱི་ཞྭ་ཏོག་ཐོབ་ཐང་། རྒྱ་གོ་ཆའི་སྐབས་
སུའང་དམིགས་བསལ་གྱི་བཀའ་གཏན་ཡོད་རབས་འདུག སྟག་ཕྲུག་དཔོན་
གྱི་བློན་པོ་འཆི་མེད་ཚེ་རིང་ལས་ཐོག་དང་དེའི་ཕ་དུས་སུ་སྟག་ཕྲུག་དཔོན་ལྡིང་
ལྷན་ནས་སྲིད་དབང་སྤྲད་མྱོང་བ་རེད། ་་
227



འབྲི་རུ་ཚོ་ཤོག་ནས་རྒན་ཆེན་ལས་ ཐོག་བསྐྱར་བརྒྱུད་ཤོག་གི་ཁྲོ་ཐུང་
བསོད་ནོར་ལ་ཧོར་སྤྱི་ཐུབ་བསྟན་པདྨ་དང་ཁྱུང་རམ་གཉིས་ཀྱིས་བློན་པོའི་ཐོབ་
ཐང་སྤྲད་མྱོང་བ་རེད། དེ་རྗེས་རྟ་མགྲིན་ནོར་བུ་དང༌། ལུང་རྒྱུད་ཤོག་གི་
རྒུན་ཆེན་སོག་རུ་རྡོ་རབ། ཆུང་རྒྱུད་ཤོག་གི་རྒན་ཆེན་གྲོ་ཀེ། གྲོ་ཀེའི་ཕ་ཐོག་
ལ་ཧོར་སྤྱི་ཁྱབ་བཞི་པ་རིམ་བཞི་ཀ་ཤོད་པས་རྒན་ཆེན་གྱི་སྲིད་དབང་སྤྲད་མྱོང་
བ་རེད། ཉི་མ་ཤོག་གི་རྒན་ཆེན་ཨ་བུར་བསྟན་པ་དར་རྒྱས་ལ་ཡང་ཧོར་སྤྱི་ཀ་
ཤོད་པས་རྒན་ཆེན་གྱི་སྲིད་དབང་སྤྲད་ཡོད་པ་མ་ཟད་འབྲི་རུ་དང༌། ཁྲ་རིང་།
སྟག་ཕྲུག འགོམ། རཀྴི། བོམ་ཕན་བཅས་ཀྱི་སྤྱི་དྲུང་དང༌། ཧོར་སྤྱི་
རིམ་པས་ཁང་གཉེར་གྱི་ལས་སྒོ་དང་ཞིབ་གཅོད་ཁྲལ་འུལ་དང༌། ཕོགས་ཐོབ་
སོགས་དམིགས་བསལ་གྱི་དབང་ཆའི་ལག་ཁྱེར་སྤྲད་ཐོག་བོད་བཀའ་ཤག་སྲིད་
གཞུང་གིས་འགོ་ ཐམ་ཡོད་པའི་དམིགས་བསལ་གྱི་དབང་ཆའི་ཡིག་ཆ་འགའ་
ཤས་སྤྲད་ཡོད་པ་རེད། བོམ་ཕན་ཚོ་ཤོག་གི་རྒན་ཆེན་ལས་ཐོག་བོམ་ཕན་སྟོད་
ཤོག་ཁོངས་ཀྱི་འགོ་པ་ཚུལ་ཁྲིམས་ཞེས་པར་ཧོར་སྤྱི་རིམ་བཞི་ཀ་ཤོད་པས་རྒན་
ཆེན་གྱི་སྲིད་དབང་སྤྲད་པ་དང་། གོ་ཐོས་སུ་མི་རབས་གོང་མ་རེ་འགའ་ལ་
གོང་མ་ཆེན་པོས་རྒྱ་ཡིག་གི་བཀའ་གཏན་དང་། ཞྭ་མོ་ལྕགས་མདའ་ཤེལ་གྱི་
ཏོག་ ཅན། རྨ་བྱའི་སྒྲོ་མདོངས་བཅས་ཀྱི་ཐོབ་ཐང་ཡོད་པས་མ་ཚད་བོད་་
བཞུགས་ཨ་བན་གྱི་སྐབས་སུ་རྒྱ་བོད་ཤན་སྦྱར་གྱི་བཀའ་གཏན་དང་ཧོར་རྒྱལ་
པོའི་བཀའ་ཤོག་ཧོར་གྱི་སྡིག་ཐམ་ཕབ་པའི་བཀའ་གཏན་བཅས་ཡོད་རབས་
ཀྱང་ཤོད་སྲོལ་ཡོད་པ་རེད། བོམ་ཕན་སྨད་ཤོག་དོན་འགྲུབ་རྒྱལ་མཚན་ལ་
བོམ་ཕན་དཔོན་ལྡིང་གཉིས་ཀྱིས་རྒན་ཆེན་གྱི་སྲིད་དབང་སྤྲད་པ་དང་དེའི་གོང་
ཆགས་རི་ཉི་མ་གྲགས་པའི་སྐུ་དྲུང་དུ་ལོ་ཤས་རིང་ཕྱག་མཛོད་ཀྱི་འགན་བཞེས་
མྱོང་ཡོད་རབས་འདུག་
ཁྲ་རིང་ཚོ་ཤོག་གི་རྒན་ཆེན་ལས་ཐོག་སྒུར་སྨད་ཤོག་གི་རྒན་ཆེན་ཀྲམ་ཆོ་
228



ར་
མོ་དང༌། ཀ་རོང་ཤོག་གི་རྒན་ཆེན་བསོད་ནམས་ཚེ་འཕེལ་གཉིས་ལ་ཧོར་སྤྱི་
རིམ་བཞི་ཀ་ཤོད་པས་རྒན་ཆེན་གྱི་སྲིད་དབང་སྤྲད་པ་དང་ཁྲ་རིང་དཔོན་དང༌།
སྐུར་སྨད་ལྡིང་དཔོན། ཀ་རོང་དཔོན་སོ་སོར་མུ་མཐུད་རྒན་ཆེན་གྱི་ལག་ཁྱེར་
ཡང་སྤྲད་པ་རེད། མཁར་རེ་ཤོག་གི་རྒན་ཆེན་ཅུང་པ་རྒན་ཆེན་ལ་ཧོར་སྤྱི་
རིམ་བཞི་ཀ་ཤོད་པས་རྒན་ཆེན་གྱི་སྲིད་དབང་སྤྲད་ཅིང་། ཁོང་འདས་རྗེས་ཁྲ་
རིང་དཔོན་དང་མཁར་རེ་དཔོན་ལྷན་ནས་ཚེ་འཕེལ་ལ་རྒན་ཆེན་གྱི་སྲིད་དབང་
སྤྲད་མྱོང་བ་རེད། དེ་མིན་ད་དུང་ཁྲ་རིང་སྐུར་སྟོད་ཤོག་རང་ལ་སྐབས་བསྟུན་
དགོས་མཁོའི་ཆེད་དུ་བརྒྱ་དཔོན་དུང་རྒྱལ་དང་། བཙན་དམར་པན་སྐྱབ་
བཅས་ཁྲ་རིང་དཔོན་གྱིས་ལས་གནས་གནང་འདུག ཡང་སྒུར་སྟོད་མོ་བ་
གྲོང་གི་མངལ་མདའ་སྒྲོལ་སྐྱོབ་ཞེས་པ་དེ་ཡང་གྲགས་ཅན་ཞིག་ཡིན་པས་དེ་ཧོར་
རྒྱལ་འོག་མ་ཡི་ཐ་སྦེ་ཧུའི་མི་རྒྱུད་ཧོར་རྒྱལ་ཚེ་དབང་བསྟན་འཛིན་ལས་ཐོག་
དུས་སུ་ཁྲིམས་འགལ་གྱིས་ཧོར་དམག་བཅུ་ཙམ་བཏང་སྟེ་འཛིན་བཟུང་བྱས་པ་
ཧོར་རྒྱལ་སར་འབྱོར་འཕྲལ་བཙོན་འཇུག་ལོ་ཤས་བྱས་ཀྱང་མངལ་མདའ་སྒྲོལ་
སྐྱོབས་རིག་གནས་མཁས་ཤིང་ཤེས་བྱ་དང་བློ་སྟོབས་འཇོན་ཐང་ཡོད་པ་ཤེས་
ཚོར་བྱུང་རྗེས་ཧོར་རྒྱལ་པོའི་བློན་པོར་བསྐོས་ཏེ་ཧོར་རྒྱལ་གྱི་སྐུ་ཚབ་ཏུ་ཉེ་རིང་
གང་ལ་བཏང་ཡང་ལས་དོན་གོ་ཆོད་བྱུང་བ་དོན་དངོས་ཤོད་སྲོལ་མང་པོ་ཡོད་
པའི་དོན་སྙིང་ཧོར་ཐེལ་སྡིག་ ཐམ་ཕབ་པའི་བློ་པོའི་ལག་ཁྱེར་དང་ཐོབ་ཐང་
འབྲོག་ས་ཆུ་སྒྲོན་ཟེར་བ་ས་རྩྭ་སྒེར་བཀག་ཆོག་པའི་དམིགས་བསལ་གྱི་བཀའ་
ཤོག་ཡོད་པར་བརྟེན། མངལ་མདའ་སྒྲོལ་སྐྱོབ་ནས་ཧོར་འབངས་གང་ཞིག་
ལ་ཡི་གེ་གཏོང་སྐབས་སུ་གོང་མ་ཆེན་པོའི་བཀའ་ལུང་གིས་ཟིན་པ་ཧོར་བློན་
ཆེན་པོ་མོ་བ་སྒྲོལ་སྐྱོབ་ཀྱིས་ཕོ་བྲང་ཆུ་སྒྲོན་རྒྱལ་ཁབ་ནས་བཏང་ཞེས་བཀོད་ཀྱི་
ཡོད་པ་རེད། གོང་མ་ཆེན་པོའི་བཀའ་ལུང་གིས་ཟིན་པ་ཞེས་པའི་དོན་ནི་གོང་
མས་ཧོར་རྒྱལ་གྱི་ཐོབ་ཐང་སྤྲད་པ་དེར་ཟེར། དེ་རྗེས་འགྱུར་ལྡོག་ཕྱིན་ནས་
229



བོད་ཀྱི་ཁོངས་སུ་གཏོགས་སྐབས་ཧོར་རྒྱལ་གྱི་ཧོར་ཚོ་སོ་དགུའི་འགོ་འཛིན་གྱི་
སྲིད་དབང་ཤོར་ཏེ་བོད་ས་གནས་སྲིད་གཞུང་གི་ཧོར་སྤྱི་དང་པོ་མཁན་ཆུང་
གྲགས་རྣམ་གྱིས་ཧོར་ཚོ་སོ་དགུའི་སྤྱི་ཁྱབ་ཀྱི་སྲིད་དབང་འཛིན་པའི་དུས་དེར་
མངལ་མདའ་སྒྲོལ་སྐྱོབ་ཁྲ་རིང་དཔོན་ཞབས་ཀྱི་མི་དྲག་ཅིག་གི་ཁོངས་སུ་གནས་
པ་ལས་ཧོར་བློན་གྱི་མིང་ཐོབ་མེད་པར་བཟོས་ན་ཡང་ཆུ་སྒྲོན་ཁོངས་སུ་ས་རྩྭ་
སྒེར་བཀག་མུ་མཐུད་རང་བདག་ཆོག་པའི་ཧོར་སྤྱི་རིམ་པས་སྤྲད་པའི་དམིགས་
བསལ་དབང་ཆའི་ལག་ཁྱེར་ཡོད་པ་རེད། །
འགོམ་ཚོ་ཤོག་གི་བརྒྱ་རྒན་ལས་ཐོག་ནི་འགོམ་ལྷོ་བྱང་གཉིས་སུ་བརྒྱ་
དཔོན་གཉིས་ཡོད་པ་གཅིག་ནི་ལྷོ་འབྲོག་ཡུང་དཀར་ཤོག་གི་དབང་རྒྱལ་ལ་བརྒྱ་
དཔོན་ལྷ་རྣམ་གྱི་ཕ་ཐོག་ཧོར་སྤྱི་བཞི་པ་རིམ་བཞི་ཀ་ཤོད་པས་བརྒྱ་དཔོན་གྱི་
སྲིད་དབང་སྤྲད་པ་དང༌། ལྷ་རྣམ་ལས་ཐོག་འགོམ་དཔོན་ལྡིང་ལྷན་ནས་ཀྱང་
བརྒྱ་དཔོན་གྱི་ལག་ཁྱེར་སྤྲད་པ་མ་ཟད་དཔོན་ཚབ་ལོ་བཅུ་སྐོར་ཞིག་འགན་
བཞེས་མྱོང་བ་རེད། གཉིས་ནི་འགོམ་བྱང་འབྲོག་རྐྱེན་པ་ཨ་གདོང་ལ་ཧོར་སྤྱི་
ཀ་ཤོད་པས་བརྒྱ་དཔོན་གྱི་གོ་གནས་སྤྲད་པ་དང་དེ་རྗེས་རྐྱེན་པ་པད་དར་ལས་
ཐོག་འགོམ་དཔོན་ལྡིང་ལྷན་ནས་ཀྱང་བརྒྱ་དཔོན་གྱི་སྲིད་དབང་སྤྲད་པ་རེད།
ཡང་འགོམ་ཡུལ་གྲོང་ཁག་གི་བརྒྱ་དཔོན་སྤྲིན་སྲས་བྱེད་ལས་ཐོག་སྐབས་འགོམ་
དཔོན་ལྡིང་ལྷན་ནས་བརྒྱ་དཔོན་གྱི་སྲིད་དབང་ཆ་ཚང་སྤྲད་པ་མ་ཟད་ཧོར་སྤྱི་
སྟག་བྲག་དུས་བསྐོ་བཞག་བྱས་པ་འགོམ་ཚོ་ཤོག་གི་དཔོན་ཚབ་ལོ་བཅུ་སྐོར་
འགན་བཞེས་མྱོང་བ་རེད། བརྒྱ་དཔོན་དེ་དག་ལས་ཐོག་དེ་རང་མ་ཡིན་པར་
ཕ་རྒྱུད་བུ་འཛིན་ཐོག་བརྒྱ་དཔོན་འགན་བབས་གོ་གནས་རིམ་པར་བྱུང་མྱོང་བ་
རེད། གཞན་ཡང་སྐབས་བསྟུན་དགོས་མཁོའི་ཆེད་དུ་ལོ་ཤས་རིང་ལ་བརྒྱ་
དཔོན་སྤོ་མདའ་ལྷ་གཡང་དང་། ཕྲ་ཀོ་རྒྱས། རྐྱེན་པ་རྒྱལ་པོ། རྐྱེན་པ་
རིག་འཛིན་རྡོ་རྗེ་བཅས་ལས་ཐོག་དེར་འགོམ་དཔོན་ལྡིང་ལྷན་ནས་བརྒྱ་དཔོན་
_230



གྱི་སྲིད་དབང་སྤྲད་ཡོད་པ་རེད། དཔོན་གྱི་བློན་པོ་རྐྱེན་པ་དཀོན་མཆོག་གིས་
འགན་ཁུར་བྱེད་མྱོང་བ་རེད། རྒན་པོ་ལས་ཐོག་མི་ཐོག་བར་མ་ཆད་པར་ཆག་
རྩེ་ སྤུན་ ཐི་ རྒན་ ཆེན་ དང་། ཆུ་སྲིབ་ ནང་ སྐྱི་ རུ་ ཐག་ གདོང་ རབ་ དགའ།
གཞན་ཡང་སྒ་བ་སྟོབས་ལྡན། སྒ་བ་སྦོས་སྦོས། ལྷ་ལྡན། ཡུང་དཀར་
ནང་སྐྱིད་འགྲུབ་དང་། གོ་དབང༌། སྤོ་ཏིས། ནོར་རྒྱལ། ཚབ་རྒོད།
ནོར་བུ་བཅས་དང༌། ཤག་ཉང་ཁུ་གཞུང་ན་འཕན་བླ་པད་སྲུང་དང༌། སྟོན་
ཚ་མུ་གཡང་། སྤྲིན་དབང་རྒྱལ་བཅས་དང༌། དཀར་གཞུང་ན་རྐྱེན་པ་རབ་
གསལ་དང༌། མདན་མ་རྒྱལ་མཚན། ཡུལ་ རོང་ན་ཡུང་དཀར་ཚེ་འགྲུབ་
དང༌། སྟོ་ པོ་ བསམ་འགྲུབ་ བཅས་ རྒན་པོ་ལས་ཐོག་ཡིན་པ་རེད། གོང་་
གསལ་འགོམ་སྡེའི་ལྷོ་འབྲོག་ཡུང་དཀར་(ཉུང་དཀར་) ཞེས་བརྒྱ་དཔོན་ད་ལྟ་
ས་གནས་སྲིད་གྲོས་ནང་བཞུགས་བསོད་ནམས་རྒྱལ་མཚན་ཚང་མི་ཐོག་དྲུག་གི་
ཐོམ་མ་ཡུང་དཀར་རྒྱལ་མཚན་ཞེས་པ་ཞིག་ཡོད་པ་ནི་འགོ་ལོག་ཁར་སྣ་ཡུང་
ཤར་ནས་ཡིན་པ་ཁོང་དཔའ་རྩལ་དང་འཇོན་ཐང་ཆེ་ལ་སྤྱི་སེམས་ཆེ་བའི་མི་
ཞིག་ཡོད་པས་སྐབས་དེའི་གླེང་ཕྱོགས་སུ་ཡང་རྒྱལ་ནི་སྤྱིར་བཏང་གི་མི་ཞིག་མིན་
པར་ཡུལ་ལྷའི་རྒྱུད་ལས་མཆེད་ཚུལ་འགའ་ཞིག་བགྲངས་རྒྱུ་ཡོད་ལུགས་ཀྱི་ཤོད་
སྲོལ་ཞིག་ཡོད་པ་རེད། རྒྱ་དུས་སུ་ས་སྲུང་དཔོན་རིགས་ཤིག་གིས་ཡུང་རྒྱལ་
ཚང་བྱུང་སྤྱི་ཐིའི་དགྲ་སྒོ་བཀའ་མི་དང་། འགྲིམ་འགྲུལ་ཁག་ལ་ཇ་འགོ་ལ་
ཁྲལ་བསྡུ་མིའི་ཐོབ་ཐང་སྤྲད་ཡོད་པ་དཔེར་ན། དུད་དེའི་དབང་ཆའི་ཡིག་
རིགས་འགའ་ཞིག་རྒྱ་ཡིག་ལས་གྲུབ་པའི་ཐམ་ག་ཆེ་ཆུང་སྣ་ཚོགས་ཡོད་པ་དང་
ད་ དུང་ རག་ གདན་ དུང༌ ཏོག སོག་ ཞྭ། ཁྲབ་ རྨོག མདའ་ གཞུ།
དཔའ་དམ་བཅས་ཡོད་པ་དེ་རྗེས་མི་ཐོག་གྲགས་ཅན་ཡུང་དཀར་ཆོས་མཛད་
ཞེས་པ་དང༌། དེ་རྗེས་ཡུང་དཀར་མདང་ཤེལ་དེའི་བུ་དབང་རྒྱལ་བརྒྱ་དཔོན་
གྱིས་འགན་འཁུར་མྱོང་བ་རེད། རྭ་སྒྲེང་རྒྱལ་ཐོག་སྐབས་བོད་ས་གནས་སྲིད་
231



གཞུང་གི་ཐལ་ཇི་ཁྱུང་རམ་ལ་ཉེས་པའི་ལེ་ ཐོགས་སྐབས་བོད་ས་གནས་སྲིད་
གཞུང་གི་སྐུ་དྲག་འགའ་ཤས་ཀྱིས་དཀར་མཛེས་ཁུལ་དང་། ཆབ་མདོ་ཁུལ་
ཁྱུང་རམ་པའི་ཉེས་སྤྱོད་རྟོག་ཞིབ་བྱས་པ་མ་ཟད་ཧོར་ཚོ་སོ་དགུའི་སྤྱི་ཁྱབ་ལས་
ཐོག་སྐབས་ཁྱུང་ རམ་པས་ས་སྟག་ཞིབ་གཞུང་ཞེས་པ་དེའི་གཙོ་གནད་ སྒོ་ཁྲ་
ཐེམས་བཤེར་དང་ཀེར་ལེབ་སྒུར་གསུམ་ཞེས་པའི་རྩིས་བཤེར་སྔར་མེད་གསར་
བཟོའི་ཁྲལ་འུལ་ ལྕི་པོ་འགེལ་ རྩིས་ཀྱི་གཏན་འབེབས་དང༌། གྲ་སྒྲིག་བྱས་་
ལུགས་ཀྱི་ཞུ་བ་འབུལ་མུས་ཡིན་པ་ལྟར་ཐལ་ཇི་ཁྱུང་རམ་པས་བྱང་རིགས་འགོ་
འབངས་ལ་བརྡབས་མནར་གང་བྱས་ཞུ་ཡིག་བསྡུ་ལེན་སྐབས་ཧོར་ཚོ་སོ་དགུའི་
ཁོངས་ཚོ་སྨད་འཐུས་མི་དམའ་རོང་ཁ་རྡོ་དང་། ཚོ་སྟོད་འཐུས་མི་ཨ་བུར་
བསྟན་པ་དར་རྒྱས་གཉིས་ས་གནས་སྲིད་གཞུང་ལ་ཞུ་གཏུགས་སྐབས་དེར་ཁྲ་
རིང་དཔོན་ཚེ་རིང་དབང་རྒྱལ་ཧོར་སྤྱི་ཁྱུང་རམ་པའི་སྐབས་སུ་གནས་ཕབ་རྒྱུ་
ནོར་བསྡུ་ལེན་བྱས་པ་དང༌། ཡུང་དཀར་བརྒྱ་དཔོན་དབང་རྒྱལ་ལ་རྟ་ལྕག་
གྲངས་མང་གཞུས་པའི་སྡུག་ནད་མ་ཐེག་པར་ཧོར་ཚོའི་འཐུས་མི་དང་མཉམ་དུ་
རྨ་ཤུན་འཐུམ་པོ་ཁྲིམས་སར་བཞག་སྟེ་བདེ་སྡུག་ཞུ་བཅར་སྐབས་ཡུང་དཀར་
བརྒྱ་དཔོན་དབང་རྒྱལ་གྱི་ཞུ་ཚིག་ར་སྤྲོད་ཁུང་ཕེར་བྱུང་བར་བརྟེན་སྤྱི་ཚོགས་
ཐོག་གྲགས་པ་ཆེ་ཙམ་བྱུང་བ་དང་། རྭ་སྒྲེང་རྒྱལ་ཐོག་དུས་ཧོར་སྤྱི་ཁྱུང་རམ་
པ་ལས་གནས་ཕབ་སྟེ་མཐའ་འབུད་བཏང་བ་རེད། བརྒྱ་དཔོན་དབང་རྒྱལ་
འདས་ཟིན་རྗེས་དེའི་བུ་ལྷ་རྣམ་ཕ་རྒྱུད་བུ་འཛིན་བརྒྱ་དཔོན་ལས་གནས་ཡོད་པ་
དེས་འགོམ་དཔོན་བསོད་ནམས་ལྷ་རྒྱལ་འདས་རྗེས་དཔོན་ཚབ་ལོ་བཅུ་ཕྲག་
གཅིག་ཙམ་འགན་ཁུར་གནང་སྐབས་འཇོན་ཐང་ཆེ་བས་སྤྱི་ཚོགས་ཐོག་གྲགས་
ཅན་མི་སྣར་གྱུར་པ་དེའི་སྐབས་རྐྱེན་པ་དང་རོང་པོའི་དོན་རྐྱེན་ཞེས་རྐྱེན་པ་
མཚོ་སྔོན་དེམ་ཆིའི་ཁོངས་སུ་ཕྱིན་ཏེ་མི་གསོད་དགྲ་ཇག་གིས་སྤྱི་ཚོགས་བརྟན་
ལྷིང་མེད་པ་ས་གནས་སྲིད་གཞུང་གིས་ཐག་གཅོད་མ་ཐུབ་སྐབས། བརྒྱ་
232



དཔོན་ལྷ་རྣམ་དང་ལྡིང་དཔོན་དཔལ་བཟང་རབ་བརྟན་གཉིས་ཀྱི་གཙོ་བོ་བྱས་
པས་རྐྱེན་པ་རང་ཡུལ་དུ་གནས་ཐུབ་པ་དང་འབྲེལ་དོན་རྐྱེན་གྱི་རྩོད་གཞི་འགའ་
ཞིག་འདུམ་སྒྲིག་ཐག་གཅོད་བྱས་ཏེ་རྩ་བའི་ཆ་ནས་ཡུལ་སྡེ་ ཕན་ཚུལ་བདེ་་་
འཇགས་ཐུབ་པ་རེད། ད་དུང་འབྲི་གུང་སྦྲ་ག་དང་ནགས་ཤོད་ཡུང་དཀར་
དབར་ས་ཆའི་རྩོད་གཞི་དང་ཤོག་ཁ་ཕན་ཚུན་ས་མཚམས་ཀྱི་ས་ཚིགས་ཁྲལ་འུལ་
སོགས་ཀྱི་རྩོད་གཞི་གང་ཅིའི་ཐད་རང་ཁོངས་སུ་ཕན་ཡོད་ཀྱི་བྱ་བ་མི་ཉུང་བ་
སྒྲུབ་རིང་འཕྲལ་ ཐག་ཆོད་ལ་དཔའ་མཛངས་ལྡན་པའི་སྙན་གྲགས་ཀྱི་ཁྱབ་་་
ཁོངས་ངེས་ཅན་ཞིག་བྱུང་བ་རེད། དེ་རྗེས་སོག་སྡེའི་ཁོངས་ཀྱི་ཇག་གཙོ་ཁག་
གཅིག་གིས་རང་ཁོངས་ཁྲལ་པ་ཐེམ་དུད་གསུམ་གྱི་རྟ་གང་ཡོད་ཇག་པ་བརྒྱབ་
སོང་ཞེས་ཐོས་མ་ཐག་བརྒྱ་དཔོན་ལྷ་རྣམ་བུ་སྤུན་གསུམ་གྱིས་རོགས་པ་སྐྱ་མི་
གཉིས་ཁྲིད་དེ་ར་མདར་རྒྱུགས་པས་ཉིན་དང་པོའི་མཚན་མོར་ས་འགག་ཞིག་ལ་
རྐུན་པོའི་སྔོན་དུ་སླེབས་ཐུབ་ཀྱང་སྙན་གྲགས་དང་ང་རྒྱལ་གྱིས་ཁེངས་ཏེ་ཇག་པ་
སྣང་ཆུང་དུ་བཞག་ནས་ལྷ་རྣམ་གྱིས་བྱིངས་རྣམས་ལ་ད་ལྟ་ང་ཚོས་དགྲ་བོ་ཚར་
གཅོད་བྱེད་ཐུབ་ཀྱང་དཔའ་མེད་ཀྱི་བྱེད་སྟངས་ཡིན་པས་མིང་ཡག་པོ་ཞིག་མི་
ཐོབ། གང་ལགས་ཤེ་ན། མུན་ནག་མདའ་འཕེན་དང་ཁྱི་ངན་འཇབ་རྒྱུགས་
ཞེས་པའི་དཔེ་ལྟར་དཔའ་མིང་མི་ཐོབ། དེ་བས་སང་ཉིན་ཁ་དཀར་ངོ་དཀར་
ལ་བུ་དང་བུ་གཏུགས་དགོས་ཞེས་རང་དགར་བཞག ཕྱི་ཉིན་དལ་དལ་ལྷོད་
ལྷོད་བྱས་ཏེ་རྗེས་སུ་སྙེག་སྐབས་ཨུ་ཐོག་ཤོག་གི་ས་ཆ་སྤོབ་རོང་ཞེས་པའི་འགག་
ཞིག་ལ་ར་མདའ་རྣམས་ཧོབ་སྟེ་ཇག་པ་དང་ཕན་ཚུན་གཉིས་མཉམ་ཐོན་བྱུང༌།
རེ་ཞིག་ཅི་བྱ་མེད་པའི་ངང་ཡུང་དཀར་བུ་ཆེ་བ་ལྷ་རྣམ་གྱིས་མེ་མདའ་འཕངས་
པའི་སྒྲ་ཏག་ཏག་ཅེས་གྲགས་མ་ཐག་ཇག་པ་མི་གཅིག་བསད་པ་དང་། ཇག་
པ་བྱིངས་རྣམས་བྲོས་རྩིས་བྱེད་པའི་སྣང་ཚུལ་འོག་ཇག་བ་མི་ཞིག་གིས་མེ་མདའ་
འགའ་ཤས་འཕངས་པས་ལྷ་རྣམ་དེ་ཉིད་རྨས་སྐྱོན་ཚབས་ཆེན་ཕོག་པར་ར་་་
233



མདའི་ཁོངས་མི་ཞིག་གིས་ང་ཚོའི་མི་རྨས་སོང་ཞེས་ངུ་འབོད་ཤོར་བ་ཇག་པས་
ཐོས་འཕྲལ་ཇག་པ་རྣམས་ལྷིང་དུ་ཕྱིན་ནས། བུ། མ་བྲོས་མ་བྲོས་ཞེས་སྐད་
བརྒྱབ་སྟེ་མུ་མཐུད་ཁ་གཏད་བྱས་ཞིང༌། སྤུན་མཆེད་གཉིས་ཀྱིས་མི་ལེགས་
པའི་གནས་ཚུལ་དེ་དག་མཐོང་བས་དཔའ་བའི་ངར་ཤ་རྒྱས་དྲན་པའི་ཁྲག་མཚོ་
འཁོལ་ནས་ཀི་སྒྲ་དང་བཅས་གྲི་བཏོན་ནས་མཆོང་སྐབས་ཇག་པས་མེ་མདའ་
འཕངས་བས་ སྤུན་འབྲིང་བ་བཀྲོངས། ཡང་ སྤུན་ཆུང་བས་ཞུམ་མེད་ངང་
ཇག་པ་ཚོར་ཁ་གཏད་དམར་འཛིང་ཡུན་རིང་བྱས་པས་ཇག་མི་མང་ཆེ་བར་རྨས་
སྐྱོན་ཆེ་ཙམ་གཏོང་ཐུབ་ཀྱང་སྟབས་མ་ལེགས་པར་ཇག་ཚོགས་རྣམས་ཀྱིས་རུབ་
བརྒྱབ་སྟེ་མགུལ་བསྡམས་ནས་བཀྲོངས། དེ་ལྟར་ཡུང་དཀར་ཁྱིམ་ཚང་གཅིག་
གི་བུ་སྤུན་གསུམ་ཀ་རང་སྡེ་མང་ཚོགས་ཀྱི་དོན་དུ་མཐར་དཔའ་བོ་སྟག་གི་གྲ་
ཐིག་ངོམ་པ་བཞིན་འདས་གྲོངས་སུ་གྱུར། རྟ་བཟུང་ར་མདའ་བ་གཉིས་ཀྱིས་
ཉེ་སྐོར་དུ་ཡོད་པའི་གོ་ལག་རྣམས་ནུབ་སྟེ་ཡིད་སྡུག་བསྔལ་གྱི་ཁུང་བུར་ཆུད་
བཞིན་པར་རང་ཡུལ་དུ་ལོག་པ་ལས་བྱ་ཐབས་བྲལ། ཇག་པ་རྣམས་ནི་ཨ་ར་
ཧུ་ ཤུའི་ངང་རྟ་རྣམས་དེད་དེ་ལམ་དུ་སྐྱོད་སྐབས་རྨས་ མ་མི་གཅིག་ ཤི་ བར་་
གྲགས། དེ་རྗེས་འགོམ་དཔོན་ལྡིང་གཉིས་ཀྱིས་གཙོ་བོ་བྱས་པས་དོན་རྐྱེན་
དེར་རྒྱུ་ཤོར་རྩ་ར་དང༌། ཤ་ཤོར་ཤ་ལན་ལེན་རྒྱུའི་ཞི་དྲག་གང་ཐད་ནས་རྒྱབ་
སྐྱོར་ཤུགས་ཆེན་བྱ་རྒྱུའི་གྲབ་གཤོམ་བྱེད་མྱོང་ཡོད་རུང་དུས་བབས་དང་རྒྱུ་རྐྱེན་
གཞན་དབང་གིས་འགྱངས་ལུས་སོང་བ་རེད།
རཀྵི་ཚོ་ཤོག་གི་བརྒྱ་དཔོན་ལས་ཐོག་ནི་རཀྵི་སྟོད་ཤོག་ལྷོ་འབྲོག་ཁུལ་གྱི་
བརྒྱ་དཔོན་སྟོན་ རི་ དཔལ་འབྱོར་ལ་ཧོར་སྤྱི་ཀ་ཤོད་པས་བརྒྱ་དཔོན་གྱི་སྲིད་
དབང་སྤྲད་པ་དང་། རཀྴི་དཔོན་ལྡིང་ལྷན་ནས་བརྒྱ་དཔོན་གྱི་ལག་ཁྱེར་སྤྲད་
ཡོད་པ་རེད། རགྱི་བྱང་འབྲོག་ཁུལ་ཀྱི་བརྒྱ་དཔོན་ཆོས་གསུམ་དང་རཀྵི་སྨད་
ཤོག་བརྒྱ་དཔོན་བཀའ་གློག་ཚེ་རིང་རྡོ་རྗེ་འདས་རྗེས་བཀའ་གློག་ཚེ་རིང་རབ་
_234
ir
irir



བརྟན་ལ་ཧོར་སྤྱི་ཀ་ཤོད་པས་གོང་ལྟར་བརྒྱ་དཔོན་གྱི་སྲིད་དབང་སྤྲད་ཅིང་།
རཀྵི་དཔོན་ལྡིང་ལྷན་ནས་ཀྱང་གོང་བཞིན་བརྒྱ་དཔོན་གྱི་ལག་ཁྱེར་སྤྲད་ཡོད་པ་
རེད། བཀའ་གློག་ཚང་ནི་བོད་སྡོད་ཨམ་བན་སྐབས་རགླི་དཔོན་སྐལ་བཟང་
གི་དུས་སུ་བློན་ཆེན་བསྐོས་པ་དང་ཕ་རྒྱུད་བུ་འཛིན་ཆོག་པའི་བློན་པོ་དང་བརྒྱ་
དཔོན་གཅིག་ལྕོགས་ཀྱི་དམིགས་བསལ་དབང་ཆའི་ཡིག་ཆ་སྤྲོད་མྱོང་བ་ཞིག་
ཡིན་པ་དང་། རཀྴིའི་བརྒྱ་དཔོན་དང་བློན་པོ་རྒན་པོ་སོགས་ཀྱི་འཁུར་བླངས་
ནས་བཀའ་གློག་ཚང་མི་རབས་བཅུ་གཅིག་སོང་རབས་ཡོད་པ་རེད།
ན་རོག་ཚོ་ཤོག་གི་དཔོན་གྱི་བློན་པོ་མར་ལྡོག་ཅེས་པ་དེ་སྟེང་ཆེན་དོན་
གཅོད་ལས་ཁུངས་ཀྱི་དམངས་སྲིད་ཁོའོ་ཡི་ཁོའོ་ ཀྲང་ཡིན་པ་དེར་དཀར་རུ་་
དཔོན་ཚེ་དབང་རྡོ་རྗེ་དང་དཔོན་མོ་རྗེ་བཙུན་ལྷན་ནས་བློན་པོའི་སྲིད་དབང་ཆ་
ཚང་སྤྲད་ཡོད་པ་རེད།
བུ་རྫུམ་ཚོ་ཤོག་གི་བློན་པོ་དང་རྒན་པོ་ལས་ཐོག་ནི་སྔོན་རབས་བུ་རྫུམ་རྟ་
དཀར་ནག་བཅོ་བརྒྱད་ཟེར་བ་དེ་ནི་འགོ་པའི་རྣམ་གྲངས་བཅོ་བརྒྱད་ལ་ཟེར་
ཞིང་། ཕྱིས་བློན་པོ་གཉིས་དང་རྒན་པོ་དྲུག་ལ་ལས་རོགས་དྲུག་བཅས་ཡོད་པ་
རེད། བློན་པོ་དཔོན་རུ་ནོར་འདུལ་གྱི་ཕ་ཐོག་ལ་ཧོར་སྤྱི་ཀ་ཤོད་པས་བློན་
པོའི་སྲིད་དབང་སྤྲད་པས་མ་ཚད་དཔོན་རུ་ནོར་འདུལ་ལས་ཐོག་དེ་རང་ལ་བུ་
རྫུམ་དཔོན་ནས་བློན་པོའི་སྲིད་དབང་སྤྲད་མྱོང་བ་རེད། ཡང་གུང་པ་སྐལ་
བཟང་གཡུང་དྲུང་ནི་བློན་པོ་དང་དྲུང་ཡིག་གཅིག་ལྕོགས་ཡིན་པ། ཁྱུང་པོ་
བསོད་རྒྱལ་ཡང་རྒན་པོ་དང་དྲུང་ཡིག་གཅིག་ལྕོགས་ཡིན་པ། ཡང་ངེ་དབྱང་
གསལ་བློན་པོ་དང་རྒན་པོ་གཅིག་ལྕོགས་ཡིན་པ། དེའི་ཁྱིམ་ཚང་དམིགས་
བསལ་ཅན་ཞིག་སྟེ། ཁྱིམ་གཅིག་ནང་མི་རབས་བཞིའི་མི་ཡོད་ཅིང་། ནང་
མི་ཉི་ ཤུ་ལྷག་ཙམ་འཚོ་བ་ མཉམ་ དུ་གནས་པའི་རྒྱུན་སྲོལ་ལྡན་ཡོད་ པ་རེད།
གཞན་ཡང་རྒན་པོ་ཁག་ནི་ཞུ་ཚང་བཀྲ་ཤིས་དབང་འདུས། ག་གཟི་བསྟན་
235



འཛིན་དར་རྒྱས། གོ་ཁྱུང་གཡང་རྒྱལ། ཨར་ཚ་ཨ་གྲགས། དཔོན་རུ་
དགའ་མོ། ཡ་ངེ་རིན་ཆེན་རྣམ་དག ཨར་ཚ་དཀར་པོ། འཕྲང་བར་ཚེ་
རིང་ནོར་རྒྱལ་བཅས་བློན་པོ་དང་རྒན་པོའི་ལས་གནས་ཡོད་པ་བཅུ་གཉིས་ཡོད་
རབས་འདུག །
སེན་ཚ་ཚོ་ཤོག་དཔོན་གྱི་བློན་པོ་རཀྴི་བསྟན་ཕུན་ལ་ཧོར་སྤྱི་ཀ་ཤོད་པས་
བློན་པོའི་སྲིད་དབང་སྤྲད་པ་རེད།
གོང་གསལ་ནགས་ཤོད་ཚོ་དགུའི་ནང་ཤོག་སོ་སོ་ལྟར་གྱི་འགོ་པ་མི་དྲག་
སྐོར་བརྒྱ་དཔོན་དང་རྒན་པོ་ཞེས་པ་དེ་རྣམས་ཅུང་ཞིབ་གསལ་ཡིན། ཁ་ཤས་
སར་མི་ཐོག་གཉིས་ཀྱི་མིང་འཁོད་ཡོད་བཟོ་འདུག་ཀྱང་འདིར་སྤྱིར་བཏང་སྤྱི་ལོ་
༡༩༡༧ལོ་ནས་ ༡༩༥༩ལོ་བར་འགོ་པ་མི་དྲག་ཚོ་ལས་ཐོག་ཡིན་པའི་ཚུལ་དུ་
བཟུང་ནས་བཀོད་པ་ཡིན།
ནགས་ཤོད་ཚོ་དགུ་ སྟག་བྲག་བླ་བྲང་ ལ་ མགོ་ བཏགས་ཞུས་པའི་ སྐོར།
ཤིང་བྱ་དང་མེ་ཁྱི་ (སྤྱི་ལོ་ ༡༩༩༥, ༡༩༤༦)ལོར་སྟག་བྲག་བླ་བྲང་གི་སྐུ་ངོ་
དབང་ཆ་ཆེ་གྲས་འགའ་ཞིག་གིས་ནགས་ཤོད་ཚོ་དགུ་ཞེས་པ་འདི་བཞིན་སྟག་
བྲག་བླ་བྲང་གི་སྒེར་སྡེའི་ཁོངས་སུ་མགོ་བཏགས་ཞུས་པ་ཡིན་ན། སྟག་བྲག་
རིན་པོ་ཆེ་བོད་ཀྱི་རྒྱལ་པོ་སོང་ཙང་ནགས་ཤོད་ཚོ་པས་འཁྲི་སྒྲུབ་དགོས་པའི་ས་
གནས་སྲིད་གཞུང་གི་ཞི་དྲག་དཔོན་རིགས་དང་བོད་དམག་སོགས་ཀྱི་ལམ་ཐོག་
ས་ཚིགས་ཀྱི་སྒྲིག་སྒོ་དང་ ཉེ་ རིང་ སྐྱེལ་འདྲེན་ཁག་མང་གི་ཁྲལ་ལྕི་འདི་ཙམ་་
རྒྱུགས་མི་དགོས་པ་དང་། ལྷག་པར་དུ་ལྷོ་ལྷ་རི་རྫོང་ཞབས་སུ་བཅད་བརྒལ་
རྟ་ཁལ་མི་གསུམ་གྱི་ཁྲལ་སྒྲུབ་རི་རྡོ་ཀླུ་སྐྱེལ་འདི་ལྟ་བུ་མི་དགོས་པའི་འགོ་འདྲེན་
ཐུབ་ངེས་དང༌། ནགས་ཤོད་ཚོ་དགུའི་འགོ་དཔོན་བརྒྱ་ལྡིང་རྒན་པོ་རྣམས་ལ་
སྔར་ལས་ལྷག་པའི་གཟིགས་མཐོང་ཡོང་ངེས་རེད་ཅེས་མགོ་སྐོར་ངན་གཡོའི་
བྱེད་ཐབས་ནན་པོ་སྤྱད་སྟབས། ནགས་ཤོད་ཚོ་པའི་དབང་གྲགས་ཅན་གྱི་
236



བརྒྱ་དཔོན་དང་རྒན་པོ་ཁ་ཤས་ཀྱིས་དེ་དོན་མོས་མཐུན་བྱས་ན་ཡང་དཔོན་ལྡིང་
མང་ཆེ་བས་ཡིད་མཐུན་མ་བྱས་སྟབས་ལོ་ཤས་ནར་འགྱངས་ཐུབ་རུང་སྟག་བླས་
མུ་ མཐུད་འཇམ་རྩུབ་ ཐབས་ཇུས་ཅི་རིགས་ བགྱིས་མཐར་མེ་ཕག་(སྤྱི་ལོ་་་་
༡༩༩༧) ལོར་སྟག་བྲག་བླ་བྲང་གི་གནད་ཡོད་མི་སྣ་ཁ་ཤས་ཀྱིས་ནགས་ཤོད་ཚོ་
དགུའི་ལྷོ་ལྷ་རི་རྫོང་ཁོངས་རྟ་ཁལ་མི་གསུམ་སོགས་ཀྱི་ཁྲལ་རྒྱུགས་མི་དགོས་པའི་
མགོ་འདྲེན་བྱ་རྒྱུའི་ཁས་ལེན་དངོས་སུ་བྱས་པ་དང་སྦྲགས་ནས་ནགས་ཤོད་ཚོ་
དགུའི་དཔོན་དང་བརྒྱ་དཔོན་མི་གྲངས་བཅུ་ལྷག་ལྷ་སར་འགུགས་འབོད་བྱས་
ཤིང༌། སྐབས་དེར་ སྟག་བྲག་བོད་རྒྱལ་གྱི་དབང་སྒྱུར་འཇིགས་སྐུལ་འོག་་་་
ནགས་ཤོད་ཚོ་དགུ་མགོ་བཏགས་མི་ཞུ་ཀ་མེད་བྱུང་བ་ལྟར་ས་གནས་སྲིད་གཞུང་
བཀའ་ཤག་གིས་ཀྱང་སྟག་བྲག་བླ་བྲང་གི་འདོད་བློ་གཞིར་བཟུང་ཆོག་མཆན་
གནང་དགོས་བྱུང་བ་རེད། དེ་རྗེས་ སྟག་བྲག་བླ་བྲང་གིས་དེ་སྔོན་བོད་ས་
གནས་སྲིད་གཞུང་གི་ནགས་ཤོད་ཚོ་དགུའི་དཔོན་ལྡིང་ལ་སྤྲད་པའི་གོ་བབས་ཆོ་
ལོ་དང་ལག་ཁྱེར་རྟགས་ཐམ་ལེང་གཉིས་མ་བཅས་འཕྲོག་ལེན་གྱིས་སྟག་བྲག་བླ་
བྲང་སྒེར་གྱི་དཔོན་ཁག་སོ་སོར་ཤོག་མིང་ལས་དཔོན་མིང་མ་ཐོགས་པའི་རྟགས་
ཐམ་རེ་སྤྲད་པ་རེད། ས་བྱི་ (སྤྱི་ལོ་ ༡༩༩༨ )ལོར་ས་གནས་སྲིད་གཞུང་གི་སྐུ་
ཚབ་བྱང་ སྤྱི་ ཞྭ་ སྒྲུབ་ པ་ དང་ འབུམ་ ཐང་ དྲུང་ཡིག་ཆེན་ མོའི་ སྐུ་ཚབ་ དང༌།
སྟག་བྲག་བླ་བྲང་གི་སྐུ་ཚབ་ལྡེ་འཆང་ངག་དབང་བློ་ལྡན་དང་ཞབས་སྡོད་འགའ་
ཤས་བཅས་ནས་ནགས་ཤོད་ཚོ་དགུ་སྟག་བྲོག་བླ་བྲང་ལ་འཇགས་རྒྱུ་ཕུགས་་
བརྟན་ཡོང་བ་དང༌། སྔར་ན་མ་གྲགས་ པའི་ཁྲལ་རིགས་ལྕི་པོ་འགེལ་ རྒྱུར་
དམིགས་ཏེ་གཞུང་སྒེར་དབྱེ་སྟེ་ནགས་ཤོད་ཚོ་དགུའི་ས་མཚམས་དང་ས་ཞིང་
སོན་འགྲོའི་རྡོག་སྐོར། ཁང་པའི་རྒྱ་ཁྱོན་དང་དུད་གྲངས་དང་མི་རྩ་ཕོ་མོའི་
གྲངས་འབོར་མདོར་ན་ལོ་གྲངས་སོགས་འབྱེད་ཁྲ་ཤེ་བམ་ གྱི་ཟིན་བྲིས་ངེས་་
གཏན་ཞིག་བཀོད་ཟིན་རྗེས། ས་གླང༌(སྤྱི་ལོ་ ༡༩༩༩) ལོར་ སྟག་བྲག་བླ་
237



2
PIR
བྲང་གི་ཆབ་སྲིད་ཀྱི་དབང་ཆའི་གཙོ་བོ་ཕྱག་མཛོད་ཁང་ནས་ནགས་ཤོད་ཚོ་
དགུའི་དཔོན་ལྡིང་ལ་ངན་སྨྲས་ཚིག་མཚོན་དྲག་པོའི་བཀའ་བཀྱོན་ཅི་རིགས་
གནང་བ་དང་སྦྲགས་ནགས་ཤོད་ཚོ་དགུའི་དཔོན་ལྡིང་གི་ཐོབ་ཐང་མེད་པ་བཟོ་
རྒྱུ་དང་བཀའ་ཉེས་ཕབ་རྒྱུའི་བྱ་ཐབས་ཀྱི་བཀའ་རྒྱ་ཛ་དྲག་ཅན་ཞིག་འབྱོར་བ་
དང༌། ནགས་ཤོད་ཚོ་པའི་མི་དམངས་ལའང་གཞུང་སྒེར་ཁྲལ་ལྕི་གཅིག་ཐོག་
གཉིས་བརྩེགས་སོགས་གང་ས་ནས་སྡུག་ནད་མ་ཐེག་པར་ཕྱོགས་གཅིག་ནས་ས་
གནས་སྲིད་གཞུང་ལ་བདེ་སྡུག་སྙན་ཞུ་ཕུལ་བ་དང་ཕྱོགས་གཞན་ཞིག་ནས་ནང་
ཁུལ་དཔོན་ལྡིང་དང་འགོ་དམངས་མང་ཆེ་བས་ལོ་རྒྱུས་ཐོག་བྱུང་མྱོང་མེད་པའི་
སྟག་བྲག་བླ་བྲང་གི་གསར་སྤྲོས་བྱེད་བབས་ལ་ངོ་རྒོལ་མཐའ་གཅིག་ཏུ་བྱ་རྒྱུར་
བློ་སེམས་གཅིག་མཐུན་གྱིས་མི་རྒྱུའི་དཀའ་གྲོན་སོགས་སྐྱིད་སྡུག་མཉམ་མྱོང་བྱ་
རྒྱུའི་མནའ་གན་མཐུ་མོ་ཆེ་བཞག་པ་དང༌། སྟག་བྲག་བླ་མ་བོད་རྒྱལ་གྱི་ས་
དབང་ཆ་ཤོར་བའི་སྐབས་དང་བསྟུན་ནས་སྟག་བྲག་བླ་བྲང་གེ་སྒེར་ཁྲལ་བཅད་
པ་མ་ཟད་ནགས་ཤོད་ཚོ་དགུའི་ས་ཁོངས་ས་གནས་སྲིད་གཞུང་གི་འགྲུལ་ལམ་ས་
ཚུགས་ལྷོ་བྱང་ཤར་ནུབ་རྫོང་ཁག་སུམ་ཅུ་སོ་དྲུག་གི་རྒྱུན་སྡོད་ཟླ་རེས་རྟ་ཟམ་
ཡང་བཅད་དེ་ནགས་ཤོད་འདི་བཞིན་སྟག་བྲག་བླ་བྲང་གི་སྒེར་སྡེའི་ཁོངས་ནས་
ཕྱིར་འཐེན་བྱས་པ་དང༌། ས་གནས་སྲིད་གཞུང་གིས་བདག་སྤྲོད་མ་བྱུང་བར་
གོང་གསལ་ཁྲལ་འུལ་འགྲོ་རྒྱུག་མི་བྱེད་ རྒྱུའི་བློ་ཐག་རྦད་དེ་བཅད་པ་རེད།
དུས་དེ་ཙམ་ན་མའོ་ཀྲུའུ་ཞིས་གཙོ་བོ་གནང་བའི་ཏང་ཀྲུང་དབྱང་གི་བཀའ་ལྟར་
ཅུན་བཅོ་བརྒྱད་པ་བོད་ལ་དཔུང་སྐྱོད་གནང་སྟེ་ ༡༩༥༠ལོའི་ཟླ་ ༡༠ ཚེས་་་་་
༧ཉིན་ཆབ་མདོ་བཅིངས་འགྲོལ་བཏང་ནས་ཆབ་མདོར་མདོ་སྨད་མངའ་ཁུལ་
བཅིངས་འགྲོལ་ཨུ་ཡོན་ལྷན་ཁང་བཙུགས་པ་དང་དེ་བཞིན་སྟེང་ཆེན་དོན་་་་
གཅོད་ལས་ཁུངས་དང་པོ་དང་། སྤོ་བོ་སྤྲ་རྨོག་ལ་དོན་གཅོད་ལས་ཁུངས་
གཉིས་པ། མདོ་སྨད་མངའ་ཁོངས་རྫོང་ཉི་ཤུ་རྩ་བརྒྱད་ལ་དམག་དོན་སྐུ་ཚབ་
238



ཏང་ཨུད་རྫོང་བཅིངས་འགྲོལ་ཨུ་ཡོན་ལྷན་ཁང་སོགས་བཙུགས་ཏེ་ཆབ་མདོ་
བཀའ་ཤག་ཁོངས་ཀྱི་རྫོང་རྣམས་མེད་པ་བཟོས་པ་རེད། མི་དམངས་་་་་
བཅིངས་འགྲོལ་དམག་རིམ་བཞིན་བོད་ལྗོངས་ཡོངས་ལ་དཔུང་སྐྱོད་བྱས་ཏེ་
མཐའ་མཚམས་བརྟན་སྲུང་དང་མེས་རྒྱལ་སྐམ་ས་ཆེན་པོ་གོང་བུ་གཅིག་གྱུར་
བྱུང་བ་དང་བཙན་རྒྱལ་རིང་ལུགས་པས་བོད་ལ་བཙན་འཛུལ་བྱེད་པའི་གནས་
ཚུལ་མཇུག་སྒྲིལ་ཏེ་བཙན་རྒྱལ་རིང་ལུགས་དགའ་ཉེ་བརྟེན་མཁན་གྲས་ལ་སྣ་
རྒྱུག་ཚ་ནན་ཕོག་པ་རེད། ༡༩༥༢ ལོར་བོད་ས་གནས་སྲིད་གཞུང་གིས་་་་
དམིགས་ཡུལ་ཡོད་པའི་སྒོ་ནས་ངན་ཇུས་ཀྱི་བྱེད་ཐབས་བསྒྱུར་ནས་ནགས་ཤོད་
ཚོ་དགུ་སྟག་བྲག་གི་སྒེར་སྡེ་མི་བྱེད་རྒྱུ་དང་སྔར་བཞིན་ས་གནས་སྲིད་གཞུང་གི་
གཞུང་སྡེར་བསྒྱུར་ནས་དཔོན་ལྡིང་གི་གོ་མིང་ཆོ་ལོའི་ལག་ཁྱེར་དང་ཐམ་ག་ལེང་
གསུམ་དང་ལེང་གཉིས་སྒོར་སྒོར་བཅས་ཕྱིར་སྤྲོད་བྱས་པ་དང་ཁྲལ་བསྡུ་སྔར་
ལུགས་ལྟར་ཆོག་འཐུས་དང་ནགས་ཤོད་ཚོ་དགུ་ནས་བོད་ས་གནས་སྲིད་གཞུང་
ལ་ སྤྲོད་དགོས་པའི་མར་དང་འབྲུ་དངུལ་བཅས་ཁྲལ་ རིགས་རྣམས་བསྒྲུབ་་་་
དགོས་ཞེས་རྫོང་དཔོན་དྲུང་སྐྱ་སེར་གཉིས་ཆེད་གཏོང་གིས་འབྲི་རུར་འབྱོར་བ་
རེད། སྐབས་དེར་རྒྱ་ཆེའི་ངལ་རྩོལ་མི་དམངས་དང་རྒྱལ་གཅེས་མི་སྣ་རྣམས་
ཀྱིས་ང་ཚོ་མདོ་སྨད་མངའ་ཁུལ་བཅིངས་འགྲོལ་བཏང་བའི་ས་ཁུལ་ཞིག་ཡིན་
སྟབས་ཁྲལ་རིགས་ཁག་གཏན་ནས་སྤྲོད་ཀྱི་མིན་ལ་ང་ཚོར་གུང་ཁྲན་ཏང་གིས་
བཙུགས་པའི་སྲིད་གཞུང་ཡོད། ང་ཚོར་གཉའ་གནོན་དང་བཤུ་གཞོག་གཏོང་
མཁན་བོད་ས་གནས་སྲིད་གཞུང་གིས་བཏང་བའི་རྫོང་དཔོན་མི་དགོས་ཞེས་ངོ་
རྒོལ་དྲག་པོ་བྱེད་སྐབས་རྫོང་དཔོན་དེ་གཉིས་ནགས་ཤོད་འབྲི་རུར་སྡོད་གནས་
བྱ་ཡུལ་མེད་པར་ལྷ་སར་ཕྱིར་ལོག་བྱེད་དགོས་བྱུང་བ་རེད། ཀྲུང་གོ་གུང་ཁྲན་
ཏང་གིས་བཙུགས་པའི་དམག་དོན་སྐུ་ཚབ་ཏང་ཨུད་རྫོང་བཅིངས་འགྲོལ་ཨུ་
ཡོན་ལྷན་ཁང་ལ་མཐའ་གཅིག་ཏུ་བརྟེན་ཏེ་རྒྱལ་གཅེས་ཀྱི་རྣམ་པ་མངོན་སུམ་
239



is
ir
ir
བསྟན་པ་རེད།
རྫོང་བཅིངས་འགྲོལ་ཨུ་ཡོན་ལྷན་ཁང་སོགས་བཙུགས་རྗེས་ཀྱི་༡༩༥༡ལོ་
ནས་ ༡༩༦༠ལོ་བར་གྱི་གནས་ཚུལ་ཐོར་ཙམ་ཞུ་ན། ༡༩༥༡ལོའི་ཟླ་བ་ལྔ་
པའི་ཚེས་ཉེར་གསུམ་ཉིན་རྒྱལ་ས་པེ་ཅིང་དུ་ཀྲུང་དབྱང་མི་དམངས་སྲིད་གཞུང་
གི་སྐུ་ཚབ་དབང་ཆ་ཚང་མ་ཡོད་པའི་ཚོགས་གཙོ་ལི་ཝུའེ་ཧན་དང་དེ་སྔའི་བོད་
ས་གནས་སྲིད་གཞུང་གི་སྐུ་ཚབ་དབང་ཆ་ཚང་མ་ཡོད་པའི་ཚོགས་གཙོ་ང་ཕོད་
ངག་དབང་འཇིགས་མེད་སོགས་ཀྱིས་བོད་ཞི་བའི་བཅིངས་འགྲོལ་འབྱུང་ཐབས་
སྐོར་གྱི་གྲོས་མཐུན་དོན་ཚན་བཅུ་བདུན་ལ་མིང་རྟགས་བཀོད་ནས་བོད་འདི་
སླར་ཡང་མེས་རྒྱལ་ཁྱིམ་ཚང་ཆེན་པོའི་ནང་ལོག་ཐུབ་པའི་རླབས་ཆེན་ལོ་རྒྱུས་ཀྱི་
འཕོ་འགྱུར་གསར་པ་ཞིག་འགོ་ཚུགས་པ་དེས་མེས་རྒྱལ་སྐམ་ས་ཆེན་པོ་གཅིག་
གྱུར་བྱུང་བའི་བྱ་བ་ཆེན་པོ་ཞིག་གྲུབ་པ་དང༌། བོད་འདི་མེས་རྒྱལ་དང་ཁ་
བྲལ་ཐབས་མེད་པའི་ས་ཁུལ་ཞིག་ཡིན་པ་ཡང་བསྐྱར་ཁྱབ་བསྒྲགས་བྱས་པ་དེར་
བོད་ཀྱི་རྒྱལ་གཅེས་སེར་སྐྱ་དཔོན་རིགས་ཡོངས་ནས་མགྲིན་དབྱངས་ གཅིག་
གྱུར་གྱིས་བརྩི་བཀུར་ཞུས་པ་རེད། །
༡༩༥༡ལོའི་ཟླ་བ་བཅུ་པའི་ནང་མི་དམངས་བཅིངས་འགྲོལ་དམག་བྱང་
རྒྱུད་ཧོར་ཚོའི་ས་ཁུལ་དུ་འབྱོར་ནས་ཀྲུང་དབྱང་སྲིད་གཞུང་གི་དབུ་ཁྲིད་འོག་མི་
དམངས་བཅིངས་འགྲོལ་དམག་གིས་ཧོར་ཚོ་སོ་དགུ་འདི་ཉིད་བཅིངས་འགྲོལ་
ས་ཁུལ་དུ་བརྩིས་པ་དང་མདོ་སྨད་མངའ་ཁུལ་དུ་བཅིངས་འགྲོལ་ཨུ་ཡོན་ལྷན་
ཁང་བཙུགས་པ། དེ་བཞིན་དོན་གཅོད་ལས་ཁུངས་ཁག་བཙུགས་པ་མ་ཟད་
རྫོང་སོ་སོར་ཡང་བཅིངས་འགྲོལ་ཨུ་ཡོན་ལྷན་ཁང་བཙུགས་ནས་ཧོར་ཚོ་སོ་དགུ་
དང༌། དཔལ་འབར་རྫོང་། ལྷ་རི་རྫོང་། གསར་སྟེང་རྫོང་བཅས་མདོ་
སྨད་མངའ་ཁུལ་དུ་གཏོགས་པ་བྱས་པ་དང༌། ཁྱུང་པོ་སྟེང་ཆེན་དུ་ཏང་སྲིད་
དམག་གསུམ་གྱི་གཙོ་བོའི་འགན་འཁུར་བ་ཝང་ཤིན་ཨུ་ཡོན་སོགས་ཀྱི་སྐུ་འཁོར་
240
ir
a
ir
ir



མི་སྣ་མང་དག་འབྱོར་ཐོག་རྫོང་ཁག་བཅུ་ཡི་ཁོངས་མི་རྫོང་དཔོན་པོ་ཡོད་ངོ་
དང་ངོ་མེད་ཚབ་འགའ་ཤས་དང་དེ་འབྲེལ་ཚོ་ཤོག་སོ་སོའི་དཔོན་དང་། ལྡིང་
དཔོན། བརྒྱ་དཔོན། དགོན་པ་ཁག་གི་འཐུས་མི་བཅས་མི་དམངས་འཐུས་
མི་ཚོགས་ཆེན་འཚོགས་ཏེ་ ༡༩༥༡ལོའི་ཟླ་ ༡ ༡ནང་སྟེང་ཆེན་དོན་གཅོད་ལས་
ཁུངས་ཨང་དང་པོ་བཙུགས་ཟིན་པ་དང་། ཧོར་རྒྱལ་པོའི་གདུང་རྒྱུད་བསོད་
ནམས་རྒྱལ་མཚན་བསྡུས་མིང་ཧོར་རྒྱས་སྲས་ཞེས་པ་སྟེང་ཆེན་དོན་གཅོད་ལས་
ཁུངས་ཀྱི་ཀྲུའུ་རེན་གཞོན་པ་དང༌། ཧོར་ཚོ་སྨད་ཆེའུ་ཧུའི་རྒྱུད་འཛིན་དཀར་
རུ་དཔོན་ཚེ་དབང་རྡོ་རྗེ་སྟེང་ཆེན་དོན་གཅོད་ལས་ཁུངས་ཀྱི་འཛུགས་སྐྲུན་ཁོའོ་
ཡི་ཁོའོ་ ཀྲང་ གནང་བ་དང་། སྟེང་ཆེན་དོན་གཅོད་ལས་ཁུངས་ཀྱི་དབོར་་་
འདྲེན་སྤྱི་ཁྱབ་བཀོད་འདོམས་པུའི་འགོ་ཁྲིད་ཀྱི་འགན་ཧོར་རྒྱལ་སྲས་བསོད་
ནམས་རྒྱལ་མཚན་ནས་ མཛད་པ། བཀོད་འདོམས་པ་གཞོན་པ་དཀར་རུ་
དཔོན་ཚེ་དབང་རྡོ་རྗེས་རྡོ་ཤུལ་ཁྲ་མོ་གླིང་ནས་སྤ་ཟླ་གསུམ་མདོ་བར་གྱི་འགན་
འཁུར་གནང་བ་ རེད། ཡང་ བཀོད་འདོམས་པ་གཞོན་པ་ཆེའུ་ཧུའི་རྒྱུད་་་་་
འཛིན་སྟག་ཕྲུག་དཔོན་འཇིགས་མེད་རྡོ་རྗེས་སྤ་ཟླ་གསུམ་མདོ་ནས་ཤག་ཆུ་ཁ་
བར་གྱི་འགན་འཁུར་གནང་ ཐོག་ སྟེང་ཆེན་དོན་གཅོད་ལས་ཁུངས་དམངས་
སྲིད་ཁོའོ་ཡི་ཁོའོ་ཀྲང་གནང་བ། དེ་རྗེས་ཀྲུའུ་རིན་གཞོན་པ་གནང་བ་རེད།
རྒྱ་ཆེའི་མང་ཚོགས་ནས་ཏང་གི་བཀའ་དྲིན་སེམས་ལ་བརྟན་པོར་བཞག་སྟེ་ཧུར་
བརྩོན་གྱིས་ནུས་པ་བཏོན་པ་དང་དེ་བཞིན་རྒྱལ་གཅེས་མི་སྣས་མང་ཚོགས་སྐུལ་
སློང་དང་ཧུར་བརྩོན་བྱས་རྐྱེན་བོད་བཞུགས་དམག་དཔུང་གི་ཟ་འབྲུའི་གནད་
དོན་དང་དངོས་ཟོག་གི་དགོས་མཁོའི་དཀའ་ངལ་གཞི་རྩའི་ཆ་ནས་སེལ་ཐུབ་པ་
བྱུང་བ་དེ་ནི་དབོར་འདྲེན་དང་ཉོ་ཚོང་འཆར་གཞི་ཚད་ལས་བརྒལ་བའི་འབྲས་
བུ་རེད་ལ་ཚད་མཐོའི་རྒྱལ་གཅེས་ཀྱི་སྙིང་སྟོབས་ཀྱང་མཚོན་པས་རེད།
འབྲི་རུ་རྫོང་ བཅིངས་འགྲོལ་ཨུ་ཡོན་ལྷན་ཁང་འདི་ནི་ ༡༩༥༡ལོའི་ཟླ་
241



བཅུ་གཅིག་པའི་ནང་དབུ་བརྙེས་པ་དེར་རྫོང་བཅིངས་འགྲོལ་ཨུ་ཡོན་ལྷན་ཁང་
གི་ཀྲུའུ་རེན་རྒན་གཞོན་དང་ཨུ་ཡོན་འདེམས་སྒྲུག་དང་བཀོད་སྒྲིག་བྱས་དོན་
ལྟར་ཏང་སྲིད་དམག་གསུམ་འགོ་ཁྲིད་གཙོ་བོའི་འགན་འཁུར་སྐུ་ཚབ་ཀྲི་ཐན་
ཧུས་ཧྲུའུ་ཅི་དང་ཀྲུའུ་རེན་ རྒན་པ་གཅིག་ལྕོགས་དང༌། རྫོང་དཔོན་ དགེ་་
འདུན་དབང་རྒྱལ་གྱིས་ཀྲུའུ་རེན་གཞོན་པ། འབྲི་རུ་དཔོན་བསོད་ནམས་རྡོ་
རྗེས་ཀྲུའུ་རེན་གཞོན་པ་བཅས་གནང་བ་རེད། རྗེས་ སུ་རྫོང་དཔོན་ དགེ་ས་
འདུན་དབང་རྒྱལ་དགོངས་པ་ཞུས་རྗེས་སྙན་མོ་རྫོང་ལ་ཕྱིར་ལོག་བྱས་ པར་་
བརྟེན་རྒྱུན་ལས་ཨུ་ཡོན་བོམ་ ཕན་དཔོན་ ཕུར་བུ་བདུད་འདུལ་ཡིན་པ་དང༌།
དེ་རྗེས་ ༡༩༥༣ལོར་ཕུར་བུ་བདུད་འདུལ་ཀྲུའུ་རེན་གཞོན་པར་གནས་སྤར་
འགན་བཞེས་གནང་བ་རེད། ཁྲ་རིང་དཔོན་རྡོ་རྗེ་གཞོན་ནུ། འགོམ་དཔོན་
རྣམ་རྒྱལ་དབང་ཕྱུག རཀྴི་དཔོན་ལྷ་དབང་རྣམ་རྒྱལ། བུ་རྫུམ་དཔོན་རིན་
ཆེན་དབང་རྒྱལ་(དཔོན་འདི་སྐུ་འདས་ཟིན་རྗེས་）གྱི་བུ་སྣང་སྲིད་ཟིལ་གནོན་
བཅས་མུ་མཐུད་རྒྱུན་ཨུ་ཡིན་པ་མ་ཟད་གསའ་མདའ་དགོན་ལ་བཅིངས་འགྲོལ་
དམག་གི་ཕོགས་ཁང་འབབ་ཚུགས་ལ་རོགས་རམ་རྒྱབ་སྐྱོར་ཤུགས་ཆེན་གནང་
ཡོད་པ་རེད། ན་རོག་དཔོན་དོན་གྲུབ་ཆོས་རྒྱལ་ ༡༩༥༣ལོར་སྐུ་འདས་རྗེས་
དེའི་སྐུ་ཟླ་རྗེ་བཙུན་མུ་མཐུད་རྒྱུན་ཨུ་ཡིན་པ་དང༌། སེན་ཚ་དཔོན་གཡུང་
དྲུང་ནོར་བུ་སྐུ་འདས་རྗེས་སྐུ་མཆེད་བླ་མ་ཚུལ་ཁྲིམས་རྒྱ་མཚོ་རྒྱུན་ཨུ་ཡིན་པ་
དང༌། ཨུ་ཡོན་གྲས་སུ་འབྲི་རུ་ལུང་རྒྱུད་ལྡིང་དཔོན་སྐར་མ་རྣམ་རྒྱལ་དང༌།
ཆུང་རྒྱུད་ལྡིང་དཔོན་བསོད་ནམས་དར་འཕེལ། ཨ་བུར་བསྟན་པ་དར་རྒྱས།
དེའི་བུ་ལྷ་དབང་དཔལ་ལྡན་བཅས་ ༡༩༥༣ལོར་སློབ་གྲྭ་རྩ་འཛུགས་ཀྱི་དགེ་
རྒན་བྱེད་མྱོང་བ་རེད། འགོམ་ལྡིང་དཔོན་དཔལ་བཟང་རབ་བརྟན། ཁྲ་
རིང༌ ཀ་ རོང་ ལྡིང་ དཔོན་ དོན་ འགྲུབ། - སྐུར་ སྨད་ ལྡིང་ དཔོན་ ལྷ་ སྲུང༌།
མཁར་རེ་ལྡིང་དཔོན་རྟ་མགྲིན། རཀྴི་ལྡིང་དཔོན་རྡོ་རྗེ་ལྷ་རྒྱལ། བརྒྱ་་་
242



དཔོན་ཚེ་རིང་རབ་བརྟན་དང་བརྒྱ་དཔོན་སྟོང་རི་དཔལ་འབྱོར། བོམ་ཕན་
ལྡིང་དཔོན་རྡོ་རྗེ་དང་ལྡིང་དཔོན་དཀོན་མཆོག སྟག་ཕྲུག་ལྡིང་དཔོན་པད་
ཆེན་དང་ལྡིང་དཔོན་བསོད་ནམས་བཅས་ཨུ་ཡོན་དང་རྒྱུན་ལས་ཨུ་ཡོན་ཀྲུའུ་
རེན་རྒན་གཞོན་བསྡོམས་གྲངས་ཉི་ཤུ་རྩ་བཞི་བསྐོ་བཞག་བྱས་པ་རེད། །
སྤྱི་ལོ་ ༡༩༥༩ལོར་ཐང་རྒྱུད་པད་ནོར་ཏང་ནང་ཞུགས་པ་དང་དེའི་་་
ཁོངས་གཏོགས་ཡུལ་དམག་གྲས་ཡར་འཕེལ་ཏང་ནང་ཞུགས་པ་རེད། བོམ་
ཕན་ཁོངས་ཀྱི་གཡུལ་རྒྱལ་དང༌། རཀྴི་ཁོངས་ནས་གསུང་མ། ཁྲ་ རིང་་་་
ཁོངས་ནས་ཚེ་རིང་དར་རྒྱས་བཅས་གཞོན་ནུ་སྡེ་ཚོགས་ནང་ཞུགས་ཡོད་པ་རེད།
ལོ་དེར་འགོམ་དཔོན་གྱི་བློན་པོ་རྐྱེན་པ་དཀོན་མཆོག་སྟེང་ཆེན་དོན་གཅོད་ཨུ་
ཡོན་ལྷན་ཁང་གི་ཚྭ་ལེན་ཨུ་ཡོན་ལ་འདེམས་བསྐོ་བྱས་པ་དང༌། རྫོང་བཅིངས་
འགྲོལ་ཨུ་ཡོན་ལྷན་ཁང་དབུ་བརྙེས་རྗེས་ཨུ་ཡོན་ཚང་མས་གཙོ་བོའི་འགན་ཁུར་
ཏེ་བོད་ས་གནས་སྲིད་གཞུང་མཐོ་རིམ་ལོག་སྤྱོད་རུ་ཚོགས་ནས་བོད་ཞི་བའི་
བཅིངས་འགྲོལ་འབྱུང་ཐབས་སྐོར་གྱི་གྲོས་མཐུན་དོན་ཚན་བཅུ་བདུན་དབྲལ་
བཤིགས་བཏང་ནས་བཅིངས་འགྲོལ་དམག་ལ་རྒྱབ་སྐྱོར་བྱ་རྒྱུར་བཀག་འགོག་
བྱས་པར་མ་བལྟོས་པར་བཅིངས་འགྲོལ་དམག་ལ་རྟ་ཁལ་མི་གསུམ་གྱི་དབོར་
འདྲེན་དང་། ཤ་དང་། མར། འབྲུ་རྩྭ་ཤིང་སོགས་གང་དགོས་ཉོ་ཚོང་
རྒྱབ་སྐྱོར་རོགས་རམ་བྱས་པ་དང་ཏང་ལ་དགའ་ཞེན་དང་། རྒྱལ་གཅེས་ཀྱི་
སེམས་ཤུགས། མེས་རྒྱལ་ལ་དགའ་ཞེན་བཅས་བྱེད་པ་སྨོས་ཅི། ད་དུང་
མང་ཚོགས་བློ་བདེ་བག་ཕེབས་ཡོང་ཆེད་རྒྱལ་གཅེས་ཀྱི་བསམ་བློར་ཤུགས་སྣོན་
ཡོང་བའི་སློབ་གསོ་བརྒྱབ་པས་ཕན་ནུས་ཆེན་པོ་ཐོན་ཡོད་ལ་བོད་ས་གནས་སྲིད་
གཞུང་གི་འགྲོ་ལམ་ས་ཚུགས་དང་སྐྱེལ་འདྲེན་ཞུ་སྒོ་སོགས་ཀྱི་ཁྲལ་རིགས་རྣམས་
བཅད་དེ་མང་ཚོགས་ཀྱི་ཁེ་ཕན་ལ་ནུས་པ་ཆེན་པོ་བཏོན་ཡོད་པ་རེད། བོད་
ས་གནས་སྲིད་གཞུང་གི་རྫོང་དཔོན་གསར་པ་འབུམ་ཐང་གི་དྲུང་འཁོར་དང་རྩེ་
243



དྲུང་ཞྭ་དཀར་བཅས་ངོ་གཡོག་ཁ་ཤས་འབྱོར་ཏེ་ནགས་ཤོད་ཚོ་དགུ་འདི་བཞིན་
སྟག་བྲག་གི་སྒེར་སྡེ་ནས་གཞུང་སྡེ་ལ་འགྱུར་ལྡོག་བཏང་བས་དཔོན་ལྡིང་ཚང་མ་
སྔར་ ཡོད་ གོ་ ཐོབ་ བསྐྱར་ གསོའི་ ཐོག་ གཟིགས་ བཟོས་ ཡོད་ ལུགས་ དང༌།
དཔོན་ལྡིང་འགོ་རྒན་ཚོས་ཀྱང་བོད་ས་གནས་སྲིད་གཞུང་གི་ལོ་རྒྱུས་ལྟར་མིང་
དོན་མཚུངས་པའི་གཞུང་ཁྲལ་དང་། རྫོང་དཔོན་གྱི་འབབ་ཐོབ། རྟ་ཟན་
དང་འབུད་ཤིང་ སྡོད་སྒྲིག་ སྔར་བཞིན་དགོས་ལུགས་འཇམ་བཤད་བློ་ ཐབས་
མང་དག་བཏོན་རུང་ཉན་འཇོག་མ་བྱས་པར་མུ་མཐུད་ཁྲལ་རིགས་རྩེ་བཅད་
བྱས་པར་བརྟེན་རྫོང་དཔོན་དེ་གཉིས་ལྷ་སར་ཕྱིར་ལོག་བྱེད་དགོས་བྱུང་སྟེ་རྫོང་
དཔོན་སེར་སྐྱ་དེ་གཉིས་ཀྱིས་གསང་བའི་སྐུ་ཚབ་ཞབས་དྲུང་མཁས་གྲུབ་བསྟན་
འཛིན་ལ་རྫོང་ཚབ་རེ་བཅོལ་གྱིས་ལས་འགན་སྤྲད་པ་རེད།
༡༩༥༥ ལོར་རྫོང་བཅིངས་འགྲོལ་ཨུ་ཡོན་ལྷན་ཁང་གི་ཧྲུའུ་ཅི་དང་ཀྲུའུ་
རེན་གཅིག་ལྕོགས་ཀྲི་ཐན་ཧུ་ལས་ཡུལ་སྤོས་ཚབ་བྱས་པས་ཏང་སྲིད་འགོ་ཁྲིད་
ཀུང་ཧྥེ་དང་དམག་གི་སྐུ་ཚབ་ཞིའུ་ཞང་གིས་འགན་འཁུར་མྱོང་བ་རེད། ལོ་
དེར་བདེ་སྲུང་ཡུལ་དམག་རྩ་འཛུགས་སྐབས་རྫོང་བཅིངས་འགྲོལ་ཨུ་ཡོན་ལྷན་
ཁང་ཁོངས་སུ་ཡུལ་དམག་མི་གྲངས་བཞི་བཅུ་ཐམ་པ་ཡོད་པའི་པན་ཀྲང་ཐོང་
རྒྱུད་པད་ནོར་ལ་ཡུལ་དམག་གི་ཐོབ་ཐང་ཕོགས་ཐོབ་ཡོད་པ་རེད། དེ་རྗེས་
ཆབ་མདོར་མདོ་སྨད་ཆོས་ལུགས་དོན་བྱེད་ཨུ་ཡོན་ལྷན་ཁང་འཛུགས་སྐབས་ས་
གནས་འབྲི་རུ་རྫོང་ཁུལ་ནས་སྟག་ཕུ་ཆོས་ཀྱི་ཉི་མ་དང་། ཉི་ གྲགས་ ཐུབ་་་
བསྟན་འོད་གསལ་བསྟན་པའི་ཉི་མ། ཞབས་དྲུང་མཁས་གྲུབ་བསྟན་འཛིན་
བཅས་རྣམ་པ་གསུམ་རྒྱུན་ལས་ཨུ་ཡོན་ཡིན་པ་དང༌། གསའ་མདའ་དགོན་གྱི་
ཉི་ཟླ་ཚེ་དབང་དང༌། འགོམ་དགོན་གྱི་རི་དབང་དཀོན་མཆོག་བསྟན་འཛིན་
ཆོས་ཀྱི་རྒྱལ་མཚན་གྱི་ངོ་ཚབ་བན་དཔོན་བཟང་པོ་བཅས་སྐབས་དེར་ཨུ་ཡོན་
ཡིན་པ་རེད། ༡༩༥༦ལོར་འབྲི་རུ་རྫོང་བཅིངས་འགྲོལ་ཨུ་ཡོན་ལྷན་ཁང་
244



དང་ཆོས་ལུགས་དོན་བྱེད་ཨུ་ཡོན་ལྷན་ཁང་འཛུགས་རྒྱུའི་གྲ་སྒྲིག་སྐབས་ཆོས་
ལུགས་དོན་བྱེད་ཨུ་ཡོན་ལྷན་ཁང་གྲ་སྒྲིག་ཀྲུའུ་རེན་རྒན་པ་སྟག་ཕུ་ཆོས་ཀྱི་ཉི་མ་
དང༌། ཀྲུའུ་རེན་གཞོན་པ་ཉི་གྲགས་ཐུབ་བསྟན་འོད་གསལ་བསྟན་པའི་ཉི་མ་
དང་ཞབས་དྲུང་མཁས་གྲུབ་བསྟན་འཛིན་ཡིན་པ་དང༌། རྒྱུན་ལས་ཨུ་ཡོན་
འགོམ་དགོན་མཁན་སྤྲུལ་རི་དབང་དཀོན་མཆོག་བསྟན་འཛིན་ཆོས་ཀྱི་རྒྱལ་
མཚན་དང་། དབོན་པོ་སྤྲུལ་སྐུ་ཨོ་རྒྱན་ཉི་མ། (ཉི་གྲགས་ཀྱི་ཚབ་ཏུ་ཕེབས་པ་
རེད་) གསའ་མདའ་དགོན་བླ་མ་ཉི་ཟླ་ཚེ་དབང་བཅས་ཡིན་པ་དང་ཨུ་ཡོན་གྲས་
ཝ་ཐང་དགོན་ཆོས་རྗེ་དང༌། ཆོས་སྡེ་དགོན་ངག་དབང་དགེ་ལེགས། ཆོས་
གླིང་དགོན་ཐུབ་བསྟན་སྦྱིན་པ། འབྲི་རུ་དགོན་ སངས་ རྒྱས། ཤུག་ལྡིང་
དགོན་ ཆོས་ མཆོག་ ལྟ་ སྨོན་ དགོན་ ཆོས་ མཛད་ ངག་ དབང༌ གྲགས་ པ།
འབྲོང་སྣ་དགོན་བློ་ལྡན་ཉི་མ། སྒྲུབ་སྡེ་དགོན་དཔལ་ལྡན། རྭ་ཁྱིམ་དགོན་
ཆོས་མཛད་སྦྱིན་པ་རྒྱལ་མཚན་བཅས་ལས་གྲུབ་པའི་གྲ་སྒྲིག་ཨུ་ཡོན་ལྷན་ཁང་
བཙུགས་པ་རེད། དེ་རྗེས་འབྲི་རུ་རྫོང་བཅིངས་འགྲོལ་ཨུ་ཡོན་ལྷན་ཁང་གི་རྒྱ་
རིགས་ཕྱིར་འཐེན་བྱས་པ་དེའི་རྒྱུ་མཚན་ནི། ཏང་ཀྲུང་དབྱང་གི་བོད་ལ་
དམངས་ གཙོ་ བཅོས་ བསྒྱུར་ཕྱི་འགྱངས་ བྱ་ རྒྱུ་ དང་། ལས་ ཁུངས་ ཁུ་ བསྡུ།
དམག་དཔུང་ཧྲག་སྒྲུག་གི་དགོངས་དོན་ལྟར་གནས་སྐབས་རིང་ཕྱིར་འཐེན་
བྱས་པ་རེད། དེ་རྗེས་རྫོང་ཨུ་ཡོན་ལྷན་ཁང་རང་འཇག་བཞག་སྟེ། བོད་
རིགས་ཀྲུའུ་རེན་གཞོན་པ་གཉིས་དང༌། ཨུ་ཡོན་རྣམས་ཀྱིས་སྔར་བཞིན་ལས་
དོན་བྱས་ཀྱང་སྐབས་དེར་བོད་ཀྱི་མཐོ་རིམ་ལོག་སྤྱོད་རུ་ཚོགས་ཀྱིས་ཁྱོན་ཡོངས་
ནས་དྲག་པོའི་ངོ་ལོག་ཟིང་འཁྲུག་བསླངས་ཏེ་སྤྱི་ཚོགས་ཟང་ཟིང་དུ་གྱུར་རྐྱེན་
ལས་ཀའི་ནུས་པ་འདོན་ཡུལ་ཁག་པོ་ཆགས་པ་རེད།
འབྲི་རུའི་ས་ཁུལ་དུ་ཟིང་འཁྲུག་ཐོག་མར་ ༡༩༥༨ ལོའི་ཟླ་ ༡༢ པའི་ནང་
མདོ་ཁམས་ཆུ་བཞི་སྒང་དྲུག་གི་འགོ་གཙོ་ལི་ཐང་ཨ་འབྲུག་མགོན་པོ་བཀྲ་ཤིས་
245



ཀྱི་ངོ་ཚབ་དམག་སྤྱི་འབའ་པ་སྐལ་བཟང་ངོ་གཡོག་མང་ཙམ་ཞིག་ཐོག་མར་འབྲི་
རུའི་ས་གནས་སུ་འབྱོར་ཏེ། འབྲི་རུ་ཞབས་དྲུང་མཁས་གྲུབ་བསྟན་འཛིན་
དང་འབྲི་རུ་དཔོན་བསོད་ནམས་རྡོ་རྗེ་གཉིས་ལ་ཐུག་འཕྲད་བྱས་པ་དང་། དེ་
རྗེས་ཁྲ་རིང་དཔོན་རྡོ་རྗེ་གཞོན་ནུ་འབྱོར་རྗེས་སུ་ཟིང་འཁྲུག་གི་རྩ་འཛུགས་
སྐབས་ཆུ་བཞི་སྒང་དྲུག་དང་བསམ་པ་གཅིག་སྒྲིལ་གྱིས་ནགས་ཤོད་ཚོ་ཤོག་རེ་
ནས་དམག་སུམ་ ཅུ་རེ་བསྐོང་བསྡུ་བྱས། རང་ས་རང་སྲུང་གིས་བཅིངས་་་
འགྲོལ་དམག་འབྱོར་ཚེ་བཀག་འགོག་བྱ་རྒྱུའི་གན་རྒྱུར་རྟགས་ ཐེལ་འཇོག་་་་
མཁན་གཙོ་བོའི་གྲས་འབྲི་རུ་ཞབས་དྲུང་གི་སྐུ་ཚབ་གསོལ་དཔོན་དམ་ཆོས་དང༌།
འབྲི་རུ་དཔོན་བསོད་ནམས་རྡོ་རྗེ། ཁྲ་རིང་དཔོན་རྡོ་རྗེ་གཞོན་ནུ་བཅས་དང་།
དེ་མིན་བཙན་ཤེད་དབང་མེད་ཀྱིས་གན་རྒྱུར་རྟགས་ཐེལ་འཇོག་མཁན་གྲས་
འགོམ་ཨ་ལྷུག་དང༌། སྟག་ཕྲུག་དཔལ་འབྱོར། རཀྴི་ཡར་འཕེལ། བོམ་
ཕན་དོན་གྲུབ་རྒྱ་མཚན་བཅས་ཡོད། ཟིང་འཁྲུག་དམག་སྤྱི་འབའ་པ་སྐལ་
བཟང་ལ་ཞབས་དྲུང་མཁས་གྲུབ་བསྟན་འཛིན་བརྒྱུད་བོམ་ཕན་དཔོན་ཕུར་བུ་
བདུད་འདུལ་རྩ་འཛུགས་ནང་ལམ་སེང་ངོ་བཅར་ཞུ་རྒྱུ་ཡིན་ཞེས་མགོ་སྐོར་་
བཏང་སྟེ་དོན་དུ་བོམ་ཕན་དཔོན་ཕུར་བུ་བདུད་འདུལ་དང་ལྡིང་དཔོན་རྡོ་རྗེ་
ལྡིང་དཔོན་དཀོན་མཆོག་སོགས་བྲོས་བྱོལ་དུ་ཕྱིན་ཏེ་ཡར་ལམ་སྟག་ཕྲུག་དཔོན་
འཇིགས་མེད་རྡོ་རྗེ་དང༌། འགོམ་དཔོན་རྣམ་རྒྱལ་དབང་ཕྱུག་བཅས་ཀྲུང་
གུང་ནག་ཆུ་ཡན་ལག་ཨུ་ཡོན་ལྷན་ཁང་སར་ཕྱིན་པ་རེད། གོང་གསལ་ཟིང་
འཁྲུག་རྩ་འཛུགས་དང་ཐོག་ནས་བཟུང་འབྲི་རུ་རྫོང་ཨུ་ཡོན་ལྷན་ཁང་ཁ་འཐོར་
དུ་ཕྱིན་པ་རེད། ༡༩༥༩ལོར་འབྲི་རུ་ཞབས་དྲུང་མཁས་གྲུབ་བསྟན་འཛིན་
དང༌། འབྲི་རུ་དཔོན་བསོད་ནམས་རྡོ་རྗེ་གཉིས་ནས་གསར་བརྗེར་ངོ་རྒོལ་གྱི་
ཟིང་འཁྲུག་བསླངས་ཏེ། བླ་དཔོན་དེ་གཉིས་ཀྱིས་དམག་སྤྱི་རྒན་གཞོན་གྱི་
ལས་འགན་ཁུར་བ་དང་དེ་བཞིན་དམག་བཀོད་དང་འབྲེལ་དངོས་སུ་དམག་
246



བརྒྱབ་སྟེ་མེས་རྒྱལ་ཁ་བྲལ་གཏོང་རྒྱུའི་བྱ་སྤྱོད་སྤེལ་མཐར་ཕམ་ཉེས་བྱུང་ནས་
ཉེས་བསགས་རྗེས་འབྲས་བཙོན་འཇུག་བྱས་ན་ཡང་གུང་ཁྲན་ཏང་གི་ཡང་དག་
སྲིད་ཇུས་དང་སྤྱི་ཚོགས་རིང་ལུགས་ཀྱི་ཁྱད་འཕགས་ལམ་ལུགས་ལ་བརྟེན་ནས་
ནག་ཉེས་ངོས་འཛིན་དང་ཡུན་རིང་བསྒྱུར་བཀོད་བྱས་པ་བརྒྱུད་བཙོན་གྲོལ་
ཐོབ་པ་མ་ཟད་འབྲི་ར་དཔོན་བསོད་ནམས་རྡོ་རྗེ་ནག་ཆུ་ས་གནས་སྲིད་གྲོས་ཀྱི་
རྒྱུན་ཨུད་དང༌། འབྲི་རུ་རྫོང་མི་དམངས་འཐུས་ཚོགས་ཀྱི་རྒྱུན་ཨུད། རྫོང་
སྲིད་གྲོས་ཀྱི་ཀྲུའུ་ཞི་གཞོན་པ་བཅས་ལ་བཀོད་སྒྲིག་གནང་བ་དང་། སྔོན་མ་
ཉེས་བསགས་ཀྱིས་རྐྱེན་པས་དངོས་པོ་གཞུང་ལེན་སོང་བ་ལ་འོས་འཚམས་ཀྱི་
དོན་འཁྱོལ་གནང་བ་དང་འཚོ་བའི་དཀའ་ངལ་སེལ་ཐབས་རོགས་སྐྱོར་གནང༌
བ་དེ་ཐོག་ནས་ཏང་གི་སྲིད་ཇུས་ལྟར། རྒྱལ་གཅེས་བྱེད་པར་སྔ་ཕྱི་མེད་པ་
དང་། རྒྱལ་གཅེས་བྱས་ན་ཁྱིམ་གཅིག་ཡིན་པའི་དོན་དངོས་ར་འཕྲོད་བྱུང་བ་
རེད། །
༡༩༥༩ལོའི་ཟླ་ ༨ ཚེས་ ༣༠ ཉིན་ནས་ཟིང་འཁྲུག་ཞོད་འཇགས་གཏོང་་
རྒྱུའི་སྐུལ་མའི་འོག་ས་ཁུལ་ཁྱོན་ཡོངས་སུ་ཟིང་འཁྲུག་ཞོད་འཇགས་སུ་བཏང་བ་
རེད། དེ་སྔོན་གུང་ཁྲན་ཏང་དང་མི་དམངས་བཅིངས་འགྲོལ་དམག་དངོས་
སུ་ས་གནས་ལ་མ་འབྱོར་གོང་མདོ་སྨད་ཆུ་བཞི་སྒང་དྲུག་གིས་གཙོས་པས་ཐབས་
བརྒྱ་ཇུས་སྟོང་གིས་དཀྲོག་གཏམ་མང་པོ་བཟོས་ཡོད་པ་དཔེར་ན་གུང་ཁྲན་ཏང་
གིས་ཁྱིམ་ཚང་ཚང་མ་ཁ་བྲལ་བཏང་ནས་ཡུལ་གཞན་དུ་སྤྱུགས་པ་དང༌། ཟས་
བཟའ་རྒྱུ་མེད་པར་རྒན་འཁོགས་ཚོར་འབུ་བསྒྲུགས་ཏེ་ཟ་རུ་འཇུག་པ། བླ་
སྤྲུལ་གཙོ་བོ་བྱས་པའི་བོད་མི་རྣམས་བསོད་བསྲེགས་བྱེད་པ་དང་རྒྱུ་ནོར་འཕྲོག་
བཅོམ་བྱེད་པ། དགོན་སྡེ་ཁག་མེ་བསྲེགས་གཏོང་བ་སོགས་ཁྲིམས་མེད་་་་་
ལུགས་མེད་ཀྱི་བྱ་ངན་སྤྱོད་ངན་ཅི་རིགས་བྱེད་ཀྱི་འདུག་ཅེས་དཀྲོག་གཏམ་སྣ་
ཚོགས་བཟོས་པར་བརྟེན། སྐབས་ཤིག་རིང་བདེན་རྫུན་དབྱེ་འབྱེད་མ་ཐུབ་
247



པའི་ ཐེ་ཚོམ་གྱི་དྲ་བར་ཚུད་ཀྱང༌ ༡༩༥༩ལོར་ས་གནས་ཁག་ ཏུ་མི་དམངས་་
བཅིངས་འགྲོལ་དམག་ཐོག་མར་འབྱོར་རྗེས་དངོས་སུ་མིག་མཐོང་ལག་ཟིན་
བྱུང་ཐོག་མི་དམངས་བཅིངས་འགྲོལ་དམག་ནི་ལ་ཆེན་ཆུ་ཆེན་ཁྲི་སྟོང་མང་པོ་
བརྒལ་ནས་དྲག་ཆར་རླུང་འཚུབ་དང་ཁ་བ་བུ་ཡུག་གི་ཁྲོད་དུ་རང་སྲོག་བློས་
བཏང་བ་དང་། དཀའ་ཁྲི་ཁྱད་བསད་ཀྱིས་སྤྱི་སེམས་ལས་སྒེར་སེམས་མེད་པ།
བློ་གཅིག་སེམས་གཅིག་གིས་མི་དམངས་ཀྱི་དོན་དུ་བསམ་བློ་གཏོང་བ། སྒྲིག་
ཁྲིམས་ཆེན་པོ་གསུམ་དང་དོ་སྣང་བྱེད་དགོས་པ་བརྒྱད་ནན་སྲུང་བྱེད་མཁན་
དངོས་འབྲེལ་མང་ཚོགས་ཀྱི་རྒྱུ་དངོས་ཁབ་སྐུད་ཙམ་ཡང་མི་ལེན་པར་ཉོ་ཚོང་
དྲང་བཞག་བྱེད་པ། ཉེས་རྡུང་དང་གཤེ་གཤེ་མི་གཏོང་བ། མི་རིགས་ཀྱི་
ཡུལ་གོམས་གཤིས་ལུགས་ལ་བརྩི་སྲུང། མང་ཚོགས་ལ་ཁྲལ་འུལ་མི་སྐུལ་བ།
ལས་ཀ་གང་དང་གང་བྱས་ཚང་མ་མི་དམངས་ལ་ཞབས་འདེགས་ཞུ་བ་ཤ་སྟག་
ཡིན་པ། མི་དམངས་ཀྱི་དཀའ་ངལ་མཐའ་དག་སེལ་རོགས་བྱེད་པ་དང་རིན་
མེད་སྨན་བཅོས་བྱེད་པ། གཟན་རྩྭ་མེ་ཤིང་རྟ་ཁལ་སོགས་རོགས་རམ་དང་
སྐྱེལ་འདྲེན་བྱས་པ་ལ་གླ་ཆ་དང་རིན་གོང་གུན་མེད་སྤྲོད་པ། དགོན་སྡེའི་ནང་
དང་མི་སེར་གྱི་ཁང་པའི་ནང་མི་སྡོད་པར་ཐང་སྟེང་དུ་གུར་བརྒྱབ་ནས་བསྡད་
པ་སོགས་མི་དམངས་ཀྱི་བདེ་སྡུག་ལ་སེམས་འཁུར་བྱེད་པ་ལས་གནོད་འཚེ་དང་
བརྡབ་གསིག་སྣེ་གཅིག་མི་གཏོང་བའི་ཟིལ་ཤུགས་སྤྱོད་བཟང་ལ་བརྟེན་པས་རྒྱ་
ཆེའི་མང་ཚོགས་ཚོས་དགའ་བསུ་ཡི་རངས་བྱས་པ་རེད། ཡུལ་མི་རྒན་གཞོན་
འགའ་ཞིག་གིས་བཅིངས་འགྲོལ་དམག་མི་མཐོང་འཕྲལ་དགའ་སྤྲོའི་འཛུམ་་་
མདངས་འཕྱུང་ཞིང༌། འཇམ་དབྱངས་ཀྱི་ལྷ་དམག་འབྱོར་བྱུང་ཞེས་ ཕྱག་ས་
འཚལ་གསོལ་འདེབས་སྨོན་འདུན་ཞུ་བ་དང་དགའ་བའི་མིག་ཆུ་གཏོང་བཞིན་
བཅིངས་འགྲོལ་དམག་ལ་དགའ་ཞེན་དང༌། ལག་གཉིས་ཀྱི་མཐེ་བོང་་་་་་་
བསྒྲེངས་ཤིང་བཅིངས་འགྲོལ་དམག་ཡག་པོ་འདུག་ཅེས་བསྔགས་བརྗོད་ཡང་
248



ཡང་བྱས་ནས་རྒྱབ་སྐྱོར་ཞུས་པ་དང༌། གཞན་ཡང་མི་དམངས་དམག་དཔུང་
གིས་ཏང་གི་སྲིད་ཇུས་ལག་བསྟར་ནན་ཏན་བྱེད་པ་དང་། མི་དམངས་ཀྱི་
དཀའ་ངལ་མཐའ་དག་སེལ་རོགས་བྱེད་པ། བོད་མི་དམངས་བཅིངས་འགྲོལ་
ཐོབ་ཆེད་དཀའ་ངལ་ཁྲི་སྟོང་ཁྱད་བསད་བྱས་སྟབས་མེས་རྒྱལ་གཅིག་གྱུར་དང་
མི་རིགས་བར་གྱི་འབྲེལ་བ་ཟབ་མོ་བྱུང་ཡོད་ལ་དམག་དམངས་བར་ལ་ཡང་
དངོས་འབྲེལ་ཉ་ཆུ་ལྟ་བུའི་འབྲེལ་བ་ཟབ་མོ་བྱུང་ཡོད་པ་རེད།
སྐབས་དེའི་ནགས་ཤོད་ཚོ་དགུ་ཡི་ཚོ་ཤོག་སོ་སོའི་འགོ་དཔོན་མི་དྲག་གི་
༡༩༥༩ལོའི་གྲངས་ཐོ་གཤམ་གསལ་རེའུ་མིག་ལྟར་རོ། །
ཚོ་མིང་
དཔོན་
དཔོན་
གསལ་བཤད་
དཔོན་
འགོ་པ་
པོ་
༡
༣
༡
སྟག་ཕྲུག་
འགོམ་
༣། ༢ཤུ་
༢༨
༢༢
༢༥
༢༥
༡༽ ༢
འབྲི་རུ་
བོམ་ཕན་
ཁྲ་རིང་།
སེན་ཚ་
ན་རོག་
༡
།
༣
༣། ༡༩
༢༦
བུ་རྫུམ་
༡༠
དྲུང་ཡིག་༡
གོང་གསལ་ཚོ་ཤོག་ ཁག་གི་འགོ་དཔོན་མི་དྲག་བསྡོམས་ ༡༦༢ ཡོད་པ་
དང་། སྐབས་དེར་ཚོ་པ་དགུ་ལ་མི་གྲངས་ ༡༢ ༡༡༨ཡོད་པ་རེད། སྐབས་
249



དེར་བན་དཀར་ཕུད་པའི་དུད་གྲངས་ ༡༧༧༨ ཡོད་པ་རེད། ༡༩༥༩ལོའི་ཟླ་
བ་བརྒྱད་པའི་ནང་འབྲི་རུ་རྫོང་ཨུད་དབུ་བརྙེས་པ་དང་ཟླ་བ་བཅུ་པའི་ནང་
འབྲི་རུ་རྫོང་སྲིད་གཞུང་དབུ་བརྙེས་པ་དང་འབྲེལ་ཏང་གི་འགོ་ཁྲིད་འོག་དུས་
ཐོག་ཏུ་ངོ་ལོག་ཟིང་འཁྲུག་ཞོད་འཇགས་གཏོང་རྒྱུའི་འཐབ་རྩོད་དམ་འཛིན་
བྱས་ནས་དམངས་གཙོ་བཅོས་བསྒྱུར་བྱས་པ་སོགས་བོད་ཀྱི་ལོ་ རྒྱུས་ཐོག་གི་་
རླབས་ ཆེན་ གྱི་ གསར་ བརྗེའི་ ལས་ འགུལ་ ཚ་ ཚ་ འུར་ འུར་ ངང༌ སྤེལ་ ཞིང་།
གསར་བརྗེ་དེས་རུལ་སུངས་སུ་གྱུར་བའི་བཀད་བཀོད་རྒྱུད་འཛིན་ཞིང་བྲན་
ལམ་ལུགས་ཀྱི་དབང་བསྒྱུར་མགོ་རྟིང་བསློགས་ནས། བོད་ཀྱི་ཡར་ཐོན་དང་
མི་ རིགས་དར་རྒྱས་གོང་འཕེལ་གཏོང་རྒྱུར་ཡངས་ཤིང་རྒྱ་ཆེ་བའི་འགྲོ་ལམ་་
གསར་གཏོད་དང་རླབས་ཆེན་གྱི་དོན་སྙིང་ལྡན་ཡོད་པ་ རེད། ལག་ལེན་་
དངོས་ཀྱི་ཐོག་ནས་དམངས་གཙོ་བཅོས་བསྒྱུར་བྱས་པ་དེ་ཡོངས་སུ་དགོས་ངེས་
ཤིག་ དང༌ བྱེད་ ཐབས་ ཡང་ དག་ ཡིན་ པའི་ ར་ འཕྲོད་ གསལ་ པོ་ བྱུང་ ཡོད།
བཅིངས་འགྲོལ་མ་བཏང་གོང་སྤྱིར་བོད་ལྗོངས་ཡོངས་དང་འདྲ་བའི་ས་ཁུལ་
འདིར་ ཧ་ཅང་རྗེས་ལུས་ ཡིན་པའི་བཀས་བཀོད་རྒྱུད་འཛིན་ཞིང་བྲན་ལམ་་་
ལུགས་སུ་གནས་པའི་སྤྱི་ཚོགས་ཀྱི་འཚོ་བའི་ནང་དུ་གནས་སྟབས་མངའ་བདག་
ཆེན་པོ་གསུམ་གྱིས་གཉའ་གནོན་བཤུ་གཞོག་བཏང་བ་དང་། རྒྱ་ཆེའི་ངལ་
རྩོལ་མི་དམངས་རྣམས་བྲན་བཀོལ་གྱིས་མཚོ་ལྟར་ཟབ་ལ་མེ་ལྟར་ཚ་བའི་དཀའ་
སྡུག་ནང་དུ་འཚོ་བ་སྐྱེལ་དགོས་ལ་ཐོན་སྐྱེད་ནུས་ཤུགས་འཕེལ་རྒྱས་འགྲོ་རྒྱུར་
ཡང་འགོག་རྐྱེན་ཚབས་ཆེན་བཟོས་སྟབས་སྤྱི་ཚོགས་རིང་ལུགས་ཀྱི་ཕྱོགས་སུ་
འཕེལ་རྒྱས་འགྲོ་ག་ལ་ཐུབ། དམངས་གཙོ་བཅོས་བསྒྱུར་མ་བྱས་ན་ལམ་་་
ལུགས་རྙིང་པ་རང་བཞིན་དུ་མེད་པ་འགྲོ་ག་ལ་སྲིད་ལ་ད་ལྟ་བོད་གསར་འདི་ལྟ་
བུ་ཡར་རྒྱས་འགྲོ་མི་ཐུབ་པ་གསལ་པོ་རེད། དམངས་གཙོ་བཅོས་བསྒྱུར་བྱས་
ཏེ་བཀས་བཀོད་རྒྱུད་འཛིན་ཞིང་བྲན་ལམ་ལུགས་མགོ་རྟིང་བསློགས་པ་ནས་
250་



བཟུང་རྒྱ་ཆེའི་ངལ་རྩོལ་མི་དམངས་རྣམས་རང་ཁྱིམ་རང་བདག་དང༌། མི་
རིགས་ འདྲ་ མཉམ་ གྱི་ཁེ་ དབང་ལོངས་ སུ་ སྤྱོད་ རྒྱུའི་གོ་ སྐབས་བྱུང་ བ་ དང་།
ཐོན་སྐྱེད་ནུས་ཤུགས་བཅིངས་འགྲོལ་ཆེས་ཆེར་བཏང་བ། སྐྱེད་མེད་ཞིང༌
བུན་བཏང་བ་དང༌། ཉེས་དོན་ཐག་གཅོད་བྱས་པ་སོགས་དམངས་ཕན་གྱི་བྱ་
བ་མང་པོ་བསྒྲུབས་ནས་བཀས་བཀོད་རྒྱུད་འཛིན་ཞིང་བྲན་ལམ་ལུགས་ནས་སྤྱི་
ཚོགས་རིང་ལུགས་ལམ་ཆེན་ཐོག་སྐྱོད་པའི་རླབས་ཆེན་གྱི་དུས་རིམ་ཞིག་ ཏུ་་
སླེབས་ཐུབ་པ་དང་། རྒྱ་ཆེའི་ཡར་ལངས་ཞིང་བྲན་རྣམས་སྣེ་ཁྲིད་དེ་རོགས་
རེས་མཉམ་ལས་ཀྱི་འགྲོ་ལམ་ དུ་ བསྐྱོད་པར་བརྟེན། བཀས་བཀོད་རྒྱུད་་་་་
འཛིན་ཞིང་བྲན་ལམ་ལུགས་སྤྱི་ཚོགས་ནས་སྤྱི་ཚོགས་རིང་ལུགས་ཀྱི་སྤྱི་ཚོགས་སུ་
མཆོང་བསྐྱོད་བྱས་ཤིང་༡༩༦༠ ལོར་རྫོང་ཞིང་འབྲོག་འཐུས་ཚོགས་དབུ་བརྙེས་
པ་རེད། ལོ་དེར་རྫོང་ཡོངས་ལ་མི་གྲངས་ ༢༠༠༨ ༩ཡོད་པ་དང༌། ངལ་
རྩོལ་ནུས་ཤུགས་མི་གྲངས་༩༣༦༠ རྒྱ་བོད་ལས་བཟོ་བསྡོམས་༡༣ ༢ ཡོད་པ་
དང༌། བོད་རིགས་ལས་བྱེད་ ༣༦དང་བཟོ་པ་ ༣ ༤ ཡོད་པ་དང་རྒྱ་རིགས་ལས་
བྱེད་༥༣དང་བཟོ་པ་༧བཅས་ཡོད་པ་རེད། སློབ་གྲྭ་ཁག་བདུན་ལ་སློབ་ཕྲུག་
༡༢༠༠ ཡོད་པའི་ནང་ཞིང་འབྲོག་གི་བུ་ཕྲུག་ནང་ནས་ཕུལ་དུ་བྱུང་བའི་ལས་
བཟོ་དང་རིག་སློབ་འཕྲོད་བསྟེན་སྒྱུ་རྩལ་འགྲིམ་འགྲུལ་ཡིག་ཟམ་ གློག་འཕྲིན་
དཔེ་སྐྲུན་སོགས་ཚུད་པའི་ཞིང་འབྲོག་ཞོར་ཐོན་སྐྱེད་འཕར་ཚད་ཐད་དངོས་
འབྲེལ་མེད་པ་ནས་ཡོད་པའི་བར་འགྱུར་བ་དང༌། མུན་ནག་ནས་འོད་སྣང་གི་
ཕྱོགས་སུ་འགྲོ་བ། ཉམས་གུད་ཀྱི་གནས་ནས་དར་རྒྱས་ཀྱི་ཕྱོགས་སུ་འགྲོ་བའི་
དོན་དངོས་དེས་ཏང་གི་མི་རིགས་སྲིད་ཇུས་དང༌། ཆོས་ལུགས་སྲིད་ཇུས།
འཐབ་ཕྱོགས་གཅིག་གྱུར་གྱི་སྲིད་ཇུས་བཅས་ཡང་དག་པའི་མཛད་ཕྱོགས་སྲིད་
ཇུས་ལག་བསྟར་མཛད་ཅིང་གུང་ཁྲན་ཏང་གི་འགོ་ཁྲིད་འོག་རྒྱ་ཆེའི་མི་དམངས་
ལ་གཞི་ནས་རང་ཁྱིམ་རང་བདག་དང་བདེ་སྐྱིད་ཀྱི་འཚོ་བ་སྐྱེལ་རྒྱུ་བྱུང་བ་་
251



སོགས་གཞི་ནས་འོད་ཟེར་ལྡན་པའི་མདུན་ལམ་ཐོབ་པའི་ར་འཕྲོད་བྱུང་ཡོད།
རིག་གནས་གསར་བརྗེའི་སྐབས་ཏེ་ ༡༩༦༦ལོ་ནས་ལོ་བཅུའི་རིང་རྒྱལ་
ཡོངས་གཅིག་མཚུངས་ལྟར་ཁུལ་འདིར་ཡང་། ཀ་བའི་འོག་རྡོ་ལྟར་འགུལ་
དབང་མེད་པར་ལིང་པེའོ་ཏང་རྒོལ་རུ་ཚོགས་ཀྱིས་གསར་བརྗེའི་མང་ཚོགས་ཀྱི་
མགོ་ལ་གཞུ་བྱེད་རྒྱུག་པ་ཆེན་པོ་དེ་བེད་སྤྱད་དེ། ཏང་དང༌རྒྱལ་ཁབ་མི་་
དམངས་བཅས་ལ་སྡུག་བསྔལ་ཚབས་ཆེན་བཟོས་པའི་ནང་ཁུལ་ གྱི་ ཟིང་ཆ་་
བསླངས་པས་རྒྱ་ཆེའི་ལས་བྱེད་དང་ཤེས་ཡོན་ཅན་མང་པོ་ཞིག་རྡུང་རྡེག་མནར་
གཅོད་ཚད་མེད་མྱོང་དགོས་བྱུང་བ་དང༌། རྒྱལ་དམངས་དཔལ་འབྱོར་ལ་
གཏོར་སྐྱོན་ཚབས་ཆེན་ཕོག་པ་མ་ཟད། རིན་ཐང་བྲལ་བའི་ལོ་རྒྱུས་ཀྱི་རིག་
དངོས་ཡོངས་རྫོགས་མེད་པར་བཟོས་པའི་མཇུག་འབྲས་ནི་ཚབས་ཆེན་གྱོན་
གུན་ཞིག་ལས་དགེ་མཚན་གང་ཡང་བྱུང་མེད། རིག་གནས་གསར་བརྗེའི་
ནང་དུ་ཆབ་སྲིད་ཐད་གྲལ་རིམ་འཐབ་རྩོད་རྐང་བྱས་ནས་སྒོ་ཀུན་ནས་གྲལ་རིམ་
འཐབ་རྩོད་ཤུགས་ཆེན་ སྤེལ་ཏེ། དགྲ་གཉེན་དབྱེ་བ་མེད་པར་ཡོད་ཚད་་་་
གཏོར་དགོས་ཟེར་ནས་ངར་ངར་རྫིག་རྫིག་གིས་སྨྱོ་བ་ལྟར་བྱེད་པ་དེ་ནི་མཐར་
རང་གིས་ རང་ གཏོར་བ་དང༌། སྤྱི་ཚོགས་ རིང་ལུགས་ཀྱི་ཏང་སྲོལ་དང་་་་
དམངས་སྲོལ་ཁྲིམས་སྲོལ་སོགས་གཏོར་ཏེ་ཡ་ང་མེད་པའི་ཧྥ་ཤི་སིའི་རྩུབ་སྤྱོད།
ལྟར་ མནར་གཅོད་དང་རྡུང༌ རྡེག་ གཏོང་བ། ཉེས་མེད་ཉེས་འགེལ་ དང་།
མ་ཉེས་ཁ་གཡོག་ཐག་ཞོར་འབྲེང་འདུད་ཀྱི་གནོད་སྐྱོན་ཚབས་ཆེན་བཟོས་ཡོད་
པ་རེད། ལྷག་པར་དུ་ཏང་གི་མི་རིགས་ཆོས་ལུགས་འཐབ་ཕྱོགས་གཅིག་གྱུར་
བཅས་ཀྱི་སྲིད་ཇུས་རྡོག་རོལ་དུ་བཏང་སྟེ་བཟོ་བཅོས་རིང་ལུགས་དང་འགོ་་
འདོགས་རིང་ལུགས་ཀྱི་ཞྭ་མོ་གཡོག་པའི་ཆོས་ལུགས་ལས་ རིགས་མི་སྣ་དང་།
རྒྱལ་གཅེས་མི་སྣ་རྣམས་དུག་རྩ་དང་ལྷ་འདྲེ་གདོན་བགེགས་རེད་ཟེར་ནས་་
འཐབ་དགག་བཅོས་གསུམ་བྱས་ཏེ་ཤོག་བུའི་ཞྭ་རིང་ ཐོག་ ཏུ་ ལྷ་འདྲེ་གདོན་་
252



བགེགས་ཡིན་ཞེས་བྲིས་ཡོད་པ་མ་ཟད་བཙན་ཤེད་ཀྱིས་ང་ལྷ་འདྲེ་གདོན་་་་་
བགེགས་ཡིན་ཞེས་འབོད་དུ་བཅུག་པ་དང༌། དགོན་པ་གྲྭ་ཚང་རྣམས་གཏོར་
བྱ་རྙིང་རིགས་བཞི་ཟེར་ནས་མེར་བསྲེགས་ ཐལ་གྱུར་བྱས་ནས་གཏོར་སྐྱོན་་་་
བཏང་བ། རིན་ཐང་བྲལ་བའི་མི་རབས་མང་པོས་བསྐྲུན་པའི་རྒྱུ་དངོས་རིན་
པོ་ཆེའི་རིགས་རྣམས་རྩིས་མེད་བཏང་ནས་གཏོར་བྱ་རྙིང་རིགས་ལ་བརྩིས་ནས་
སོ་སོར་བདག་དབང་མེད་པ་བཟོས་ཤིང་། དཔལ་འབྱོར་ཐོག་ནས་ཐོན་སྐྱེད་
བྱེད་མཚམས་བཞག་སྟེ་གསར་བརྗེ་བྱེད་དགོས་ཟེར་བའི་ཁུངས་མེད་བྱ་ཐབས་
ལག་ལེན་བྱས་སྟབས་ཐོན་སྐྱེད་ལ་གཏོར་བཤིག་ཚབས་ཆེན་འཁེལ་ཡོད་པ་རེད་།
ལྷག་པར་དུ་༡༩༦༩ལོར་ཕྱོགས་ཡོངས་སུ་ཀུང་ཧྲེ་ཅན་དུ་འགྱུར་བ་བྱས་སྟབས་
ཞིང་འབྲོག་ལས་ཀྱི་ཧུར་བརྩོན་རང་བཞིན་ཉམས་ནས་མང་ཚོགས་ཀྱི་འཚོ་བ་
ཉམས་ཞན་དུ་ཕྱིན་ཡོད་པ་རེད། རིག་གནས་དང་ཚན་རིག་རྩིས་མེད་དུ་་
བཏང་བ། སློབ་ གསོ་ ཉམ་དམས་སུ་བཏང་བ། དཔལ་ཡོན་ གཏོར་སྐྱོན་
བཏང་བ་སོགས་མདོར་ན་རིག་གནས་གསར་བརྗེ་ཆེན་པོ་ཟེར་བ་དེ་ནི་བདག་
གཞན་མྱོང་ཚོར་དངོས་བརྒྱུད་མྱོང་མཁན་རྣམས་ཀྱི་ངོས་ནས་བཤད་ན་དངོས་
འབྲེལ་ཡིད་སྐྱོ་དགོས་པའི་བྱ་བ་དེ་རིགས་ལོ་རྒྱུས་ཐོག་མཐོང་དཀོན་པའི་སྡུག་
བསྔལ་དང་གནོད་འཚེ་ཆེན་པོ་ཞིག་ཡིན་པ་དེ་དག་ལྷ་ ཁང་རྙིང་པ་ལ་རྟེན་
བཤད་གསར་པ་མི་དགོས་པའི་དཔེ་ལྟར་དོན་དངོས་རེ་རེ་ཞུ་མ་དགོས་པར་ཀུན་
གྱིས་མཁྱེན་གསལ་ལྟར་ལགས། གཡང་གཟར་ཆེ་བའི་གྲོག་རོང་དང་དྲག་
ཆར་རླུང་འཚུབ་ཀྱིས་འགྲོ་ལམ་མེད་པའི་གནས་སུ་གྱུར་བ་ལྟ་བུ་ཞིག་ནས་ཐང་
སྡེར་རྒྱ་ལྕང་སྔོ་ཞིང་མེ་ཏོག་བཀྲག་མདངས་བཞད་པའི་སྐྱེད་ཚལ་ངོམས་ལྟར་
༡༩༧༨ ལོ་ནས་བཟུང་ཏང་གི་སྐབས་བཅུ་གཅིག་པའི་ཀྲུང་ཨུ་ཚང་འཛོམས་
གྲོས་ཚོགས་ཐེངས་གསུམ་པ་འཚོགས་ཚུན་རིག་གནས་གསར་བརྗེ་ཆེན་པོ་རྦད་
དེ་རྩིས་མེད་དུ་བཏང་ཐོག་བྱ་བ་ངན་པ་དེ་བྱ་བ་བཟང་པོ་ཞིག་ཏུ་བསྒྱུར་ནས་
_253



ཏང་གི་མཛད་ཕྱོགས་དང་ལམ་ཕྱོགས་ཡང་དག་པའི་འོག་ཏུ་ཏང་ཀྲུང་དབྱང་གི་
བོད་ཀྱི་ལས་དོན་སྐོར་ཀྱི་མཛུབ་སྟོན་རབ་དང་རིམ་པ་བརྒྱུད་ཟིང་བཅོས་ཡོ་
བསྲང་དང་བརྟན་ལྷིང་མཐུན་སྒྲིལ་གྱི་ཆབ་སྲིད་རྣམ་པ་ཐོན་ནས་འཕེལ་མེད་
སོར་གནས་ཀྱི་ངང་ཚུལ་རིམ་བཞིན་སེལ་ཏེ། རང་ཁུལ་གྱི་དཔལ་འབྱོར་་་
འཛུགས་སྐྲུན་དང་བྱ་གཞག་ཁག་སྐྱོན་བྲལ་ངང་གོང་འཕེལ་གྱི་འགྲོ་ལམ་དུ་རིམ་
བཞིན་སླེབས་པ་མ་ཟད། ཏང་གི་འཐབ་ཕྱོགས་གཅིག་གྱུར་དང་མི་རིགས་
ཆོས་ལུགས་བཅས་ཀྱི་སྲིད་ཇུས་དང༌། ལས་བྱེད་པ་དང་ཤེས་ཡོན་ཅན་གྱི་སྲིད་
ཇུས་བཅས་དོན་འཁྱོལ་བྱུང་ནས་སྔར་ལས་སྲ་བརྟན་དང་འཐུས་སྒོ་ཚང་དུ་སོང་
བ་རེད། མདོར་ན། འགྲོ་ལམ་ནི་དཀའ་ཚེགས་ཆེ་ཞིང་ཀྱག་ཀྱོག་མང་བ་
ཞིག་ཡིན་རུང་ཏང་གི་ཡང་དག་པའི་ཁྲིད་སྟོན་འོག་རང་ཁུལ་བྱ་གཞག་ཁག་ཚང་
མར་གྲུབ་འབྲས་ངེས་ཅན་ཞིག་ཐོབ་ཡོད་པ་རེད། །
ཏང་གི་སྐབས་བཅུ་གཅིག་པའི་ཀྲུང་ཨུ་ཚང་འཛོམས་གྲོས་ཚོགས་ཐེངས་
གསུམ་པ་འཚོགས་ཚུན་རྒྱལ་ཁའི་ངང་མདུན་དུ་བསྐྱོད་བཞིན་ཡོད་པའི་འགྱུར་
ལྡོག་ལ་དགའ་བ་སྐྱེས་འོས་པའི་ལོ་རྒྱུས་ཀྱི་འཕེལ་འགྱུར་གསར་པ་ཞིག་ཏུ་སླེབས་
ཏེ་ ༡༩༨༠ལོ་ནས་ ༡༩༩༠ལོ་བར་རང་ཁུལ་གྱི་དབུལ་ཞིང་རྗེས་ལུས་ཐེབས་
པའི་མང་ཚོགས་རྣམས་ཕྱུག་པོ་བྱས་ན་མ་རྩ་རིང་ལུགས་ཀྱི་ལམ་དུ་སྐྱོད་པ་ཟེར་
བའི་བཀག་རྒྱ་གཏོར་ནས་གང་མྱུར་ཕྱུག་པོར་འགྱུར་ཆེད་བོད་ཀྱི་དོན་དངོས་
དང་བསྟུན་ནས་མང་ཚོགས་ཀྱི་འཚོ་བ་སྐྱོ་པོ་ཡིན་པའི་དོན་དངོས་ལ་གཞིགས་ཏེ་
ཏང་གི་སྲིད་ཇུས་ལྷུག་ཏུ་གཏོང་བ་དང་ཡང་བསྐྱར་ལྷུག་ཏུ་གཏོང་རྒྱུའི་རྩ་དོན་
ལ་བརྟེན་ནས་རྒྱ་ཆེའི་ཞིང་འབྲོག་མང་ཚོགས་དང་ལས་བྱེད་པའི་སྤྱི་ཚོགས་རིང་
ལུགས་ཀྱི་ཧུར་སེམས་དང་ཐོན་སྐྱེད་ནུས་ཤུགས་ཆེ་ཤོས་སྐུལ་སློང་བྱས་ཤིང་།
ཚན་རིག་དང་མཐུན་པའི་སྒོ་ནས་གཉེར་སྐྱོང་དོ་དམ་བྱས་པས་དཔལ་འབྱོར་
ཕན་འབྲས་ཐོན་པ་དང༌། རིམ་བཞིན་དབུལ་ཕོངས་རྗེས་ལུས་ཀྱི་ཞྭ་མོ་ཕུད་
254



༡
ཐུབ་པ་བྱུང་བ་རེད། དཔེར་ན། འབྲོག་ཞིང་ཞོར་བཅས་ཀྱི་ཐོན་རྫས་དང་
བཟོ་ཚོང་བཅའ་ཁྲལ་རྩ་ཆག་བཏང་བ་དང་། ཡོད་མེད་མགོ་སྙོམ་གྱི་བྱེད་
སྟངས་མེད་པར་བཟོ་བ། འབྲོག་ཁུལ་དུ་ཕྱུགས་ཟོག་ཁྱིམ་དུད་ལ་བདག་པ་
དང་སྒེར་བདག་སྒེར་གསོ། ཞིང་ཁུལ་དུ་ས་ཞིང་སྤྱོད་དབང་ཁྱིམ་དུད་ལ་སྤྲད་
པ་དང་རང་བདག་ཁེ་གཉེར་ཡུན་རིང་མི་འགྱུར་བ། ཕྱི་ཕྱོགས་ལ་སྒོ་ཕྱེ་ནས་
ནང་ལོག་འཁྲུག་ཏུ་བཏང་བ། ཞིང་འབྲོག་དབར་དང་གྲོང་ཁྱེར་དང་གྲོང་
གསེབ་དབར་གོམས་སྲོལ་ལྡན་པའི་བརྗེ་རེས་བསྐྱར་གསོ་དང་ཚོང་ལམ་གསར་
བཟོ་ཡོད་མེད་གསབ་སྒྲིག རིན་མཚུངས་བརྗེ་རེས་ཀྱི་རྩ་དོན་གཞིར་འཛིན་
པ་བཅས་བྱས་སྟབས་དུས་ཡུན་ཐུང་ངུའི་ནང་ཕན་འབྲས་མངོན་གསལ་དོད་པོ་
ཐོན་ཐུབ་པ་བྱུང་ཞིང༌། དེ་མཚུངས་རང་ཁུལ་གྱི་རིག་སློབ་འཕྲོད་བསྟེན་དང་
འགྲིམ་འགྲུལ་སྐྱེལ་འདྲེན། ཡིག་ཟམ་རླུང་འཕྲིན། སྒྱུ་རྩལ་འཁྲབ་ སྟོན།
ཆོས་ལུགས་ལས་ རིགས་སོགས་ཚང་མ་མཐུན་སྒྲིལ་དང༌། ཕྱུག་པོ། ཤེས་
རིག་ལྡན་པའི་ཚད་མཐོའི་སྤྱི་ཚོགས་རིང་ལུགས་ཀྱི་བསམ་པའི་དཔལ་ཡོན་དང་
དངོས་པོའི་དཔལ་ཡོན་དར་བ་དང་ཐབས་ཇུས་དང་མཛད་ཕྱོགས་ཡང་དག་
འོག་ བརྟན་ ལྷིང་མཐུན་ སྒྲིལ་གྱི་འགྲོ་ལམ་ཐོག་སྐྱོད་ཐུབ་ པ་ བྱུང༌ ཡོད་ ཅིང་།
འབྲི་རུ་རྫོང་ཁུལ་ནི་བོད་བྱང་ཁུལ་ས་མ་འབྲོག་གི་ས་ཁུལ་ཞིག་ཡིན་པས་སྤྱིར་
བཏང་ཐོན་རྫས་འཛོམས་ཙམ་དང་རང་བྱུང་གི་ཆ་རྐྱེན་ཡག་ཙམ་ཡོད་པས་ཁྱིམ་
ཚང་རེ་རེ་བཞིན་ཞིང་འབྲོག་ཞོར་གསུམ་གྱི་ལས་ཀ་གཉེར་ནས་རིམ་བཞིན་་་
དབུལ་བཅོས་ཕྱུག་འགྱུར་གྱི་ལམ་དུ་སྐྱོད་བཞིན་ཡོད་པ་རེད། ཆུས་འཐེན་
ཤང་འཛུགས་བྱས་ཚུན་ས་ཁུལ་འདིའི་ས་ཆ་གང་དང་གང་ལ་ཞིང་འབྲོག་གི་སྔོན་
རྗེས་འགྱུར་བའི་བཅད་མཚམས་རགས་ཙམ་ཞིག་ཞུས་ན། དེ་སྔོན་འབྲི་རུ་ཚོ་
ཤོག་ཞེས་པ་དེར་ད་ལྟ་འབྲི་རུ་ཤང་ཟེར་ཞིང་། འབྲི་རུ་ཤང་ཁོངས་ནི་དགྱེས་
ཆེན་གྲོང་ཚུན་ནས་རྦ་གོང་གྲོང་ཡན་དང་སྔོན་མ་ཁྲ་རིང་ཚོ་ཤོག་ཁོངས་མོ་བ་
255



གྲོང་ཚུན་གཙོ་བོ་ཞིང་ཁུལ་ཡིན་པ་དང༌། འབྲོག་ཞོར་ལས་ཀྱང་ཡོད་པ་རེད།
ད་ལྟ་འབྲི་རུ་ཤང་ཁོངས་གྲོང་ཚོ་ཉི་ཤུ་རྩ་བཞི་ཡོད་པ་རེད། དེ་སྔོན་བོམ་ཕན་
ཚོ་ཤོག་དེ་ད་ལྟ་གཡམ་ཆུ་ཤང་ཟེར། གཡམ་ཆུ་ཤང་ནི་གཡམ་ཆུ་ཡང་གདོང་
ཆུ་བྱང་རྒྱུད་སྔོན་སྟག་ཕྲུག་ཚོ་ཤོག་ཁོངས་ཁག་གཅིག་ད་ལྟ་གཡམ་ཆུ་ཤང་ཁོངས་
སུ་གཏོགས་ཡོད། དེ་གར་ཞིང་འབྲོག་ཞོར་གསུམ་གྱི་ཐོན་སྐྱེད་བྱ་ཡུལ་ཡོད་པ་
ཉི་ལུང་རྒྱུད་གཙོ་བོ་ཞིང་ཁུལ་ཡིན་པ་དང་། ད་ལྟ་གཡམ་ཆུ་ཤང་ཁོངས་གྲོང་
ཚོ་ཉི་ཤུ་རྩ་གསུམ་ཡོད་པ་རེད། དེ་སྔོན་འགོམ་ཚོ་ཤོག་དེ་ད་ལྟ་རླན་ཆུ་ཤང་
ཟེར་ཞིང༌། སྔོན་མ་འབྲི་རུ་དང་ཁྲ་རིང་ཚོ་ཤོག་ཁོངས་ནས་ཁག་གཅིག་དེར་
ཚུད་ཡོད། ཀ་རོང་ནི་འབྲོག་ཁུལ་ཡིན་པ་དང་ས་དམར་གྲོང་ཚོ་ཡན་དང་སྙག་
མདའ་གྲོང་ཚོ་ཚུན་རྭ་ཁྱིམ་སོགས་ཚུད་པའི་ཐོན་སྐྱེད་ཞིང་འབྲོག་ཞོར་གསུམ་
བྱེད་ཁུལ་ཡིན་པ་དང་ད་ལྟ་རླན་ཆུ་ཤང་ཁོངས་གྲོང་ཚོ་བཅུ་དྲུག་ཡོད་པ་རེད།
དེ་སྔོན་རཀྴི་ཚོ་ཤོག་དེ་ད་ལྟ་ཚ་ཆུ་ཤང་ཟེར། སྔོན་ཁྲ་རིང་མཁར་རེ་གྲོང་བཞི་
དང་གདོང་ལ་ཚུད་ཅིང༌། གདོང་ལ་འབྲོག་ཁུལ་ཡིན་པ་དང་། ཚ་ཆུ་སྒམ་
ཐང་བཅིངས་འགྲོལ་རྒྱུད་ཨུ་ཐང་ཚུན་དང་རི་ཕུལ་ཡན་ཞིང་འབྲོག་ཞོར་གསུམ་
ཐོན་སྐྱེད་བྱེད་ཁུལ་ཡིན། , ད་ལྟ་ཚ་ཆུ་ཤང་ཁོངས་གྲོང་ཚོ་བཅོ་བརྒྱད་ཡོད་པ་
རེད། དེ་སྔོན་རཀྴི་དང་འགོམ་ཚོ་ཤོག་ཁོངས་སུམ་མདོ་གཡང་ཐང་ཆུ་སྲིབ་
རྒྱུད་ཚུད། ད་ལྟ་ཟླ་ཐང་དོང་། སེང་ཐང་། གཡང་ཐང་། སུམ་མདོ་
བཅས་འབྲོག་ཁུལ་ཡིན། ད་ལྟ་ཟླ་ཐང་ཤང་ཁོངས་གྲོང་ཚོ་ཉི་ཤུ་རྩ་དྲུག་ཡོད་
པ་རེད། དེ་སྔོན་ཁྲ་རིང་དང་། འགོམ། རགི་བཅས་ཀྱི་ནང་ནས་ཁག་
གཅིག་ད་ལྟ་ཆག་རྩེ་ ཤུང་ཟེར་བ་དང༌། ཆག་རྩེ། མན་ ཐང༌། ནགས་
བཅས་འབྲོག་ཁུལ་ཡིན་པ་དང༌། ད་ལྟ་ཆག་རྩེ་ཤང་ཁོངས་གྲོང་ཚོ་བཞི་ཡོད་
པ་རེད། དེ་སྔོན་འགོམ་དང་། ཁྲ་རིང༌། སྟག་ཕྲུག འབྲི་རུ་བཅས་ཀྱི་
ཤོག་ཁོངས་ནས་ཁག་གཅིག་ད་ལྟ་ཤག་ཆུ་ཤང་ཞེས་པ་ཤག་ཆུ་དང༌། སེ་ཁྲ།
256



རྒོད་ཆི། ཉང་ཁུ་གཞུང་། ཐང་དཀར་ནག་རྒྱུད་འབྲོག་ཁུལ་ཡིན་པ། ད་
ལྟ་ཤག་ཆུ་ཤང་ཁོངས་གྲོང་ཚོ་བཅུ་གཉིས་ཡོད་པ་རེད། དེ་སྔོན་སྟག་ཕྲུག་དང་
ཁྲ་རིང་འབྲི་རུ་བཅས་ཚོ་ཤོག་ཁོངས་ནས་ཁག་གཅིག་ཚུད་པའི་ད་ལྟ་འབྲི་ལུང་
ཤང་ཞེས་འབྲི་ལུང་། ན་གཡང་། མཚོ་ཕུ་རྒྱུད་འབྲོག་ཁུལ་ཡིན། ད་ལྟ་
འབྲི་ལུང་ཤང་ཁོངས་གྲོང་ཚོ་བཅུ་ཡོད་པ་རེད། དེ་སྔོན་འབྲི་རུ་དང་སྟག་ཕྲུག་
ཚོ་ཁོངས་སུ་ཚུད་པའི་རྩ་ལ་ཤང་ཞེས་པ་རྩ་ལ་དང་ ཤར་སྔ་འབྲོག་ཁུལ་ཡིན་པ་
དང༌། ད་ལྟ་རྩེ་ལ་ཤང་ཁོངས་གྲོང་ཚོ་བརྒྱད་ཡོད་པ་རེད། དེ་སྔོན་སེན་ཚ་
དང་བུ་རྫུམ་པད་དཀར་ཚོ་ཤོག་ཁག་ཚུད་པའི་ད་ལྟ་གཡང་ཤོད་ཤང་ཞེས་གཡང་
ཤོད་ནས་སྤོང་རྫོང་བར་དང་ཆིས་རོང་ནས་ཙིས་མདའ་བར་ཞིང་ཁུལ་གཙོ་བོ་
ཡིན་པ་དང༌། ཡ་གོང་སྟོད་རྒྱུད་དང་། ཨུ་ཁོག གཟི་མེར། ཆིས་་་་
གཞུང་། དེལ་ལུང་ཡན་བཅས་འབྲོག་ཁུལ་ཡིན། ད་ལྟ་གཡང་ཤོད་ ཤང༌
ཁོངས་གྲོང་ཚོ་བཅུ་བདུན་ཡོད་པ་རེད། དེ་སྔོན་རྒྱ་སྟོན་ལྡིང་དགུའི་ཁོངས་
པད་དཀར་སྒོར་བཞི་ཤོག་(ན་རོག་ཚུད་པ་) ད་ལྟ་པད་དཀར་ཤང་ཞེས་པ་པད་
དཀར། གདོང། བདེ་སྐྱིད། ཡ་ང་། ཡག་ཁོག གླས་བཅས་ཀྱི་སྟོད་
རྒྱུད་འབྲོག་ཁུལ་དང་མདའ་ཞིང་ཁུལ་དུ་གནས་ཡོད་པ་རེད། ན་རོག བཀྲ་
ཤིས་ལུང་། དཔལ་ནང་། ཀབ་ནང་། ཐབ་ནང༌། སིལ་ཕུ་བཅས་་་་་
འབྲོག་ཁུལ་ཡིན་པ་དང༌། ད་ལྟ་པད་དཀར་ཤང་ཁོངས་གྲོང་ཚོ་ཉི་ཤུ་ཡོད་པ་
རེད། ཁྱོན་བསྡོམས་འབྲི་རུ་རྫོང་ཁོངས་ཞིང་འབྲོག་གྲོང་ཚོ་ ༡༧༨ ཡོད་པ་
དང༌། ད་དུང་དེ་སྔོན་འབྲི་རུའི་ཚོ་ཤོག་སོ་སོའི་ཁོངས་ནས་ཡིན་པའི་ད་ལྟ་
རྫོང་ཁག་ཕན་ཚུན་ནང་གནས་པ་ཁག་གཅིག་ཡོད་དཔེར་ན། སྤྱི་ཐི་ཁ་དང་
ཡུང་དཀར་སྡེ་རྣམས་ད་ལྟ་ལྷ་རི་རྫོང་ཁོངས་སུ་ཚུད་པ་དང་། དཀར་གཞུང༌
གི་སྡེ་རྣམས་ད་ལྟ་ནག་ཆུ་རྫོང་ཁོངས་སུ་ཚུད་ཡོད། བེ་གཞུང་རྒྱུད་ཀྱི་ཁག་
གཅིག་ད་ལྟ་སྙན་རོང་རྫོང་ཁོངས་སུ་ཚུད་ཡོད་པ་རེད། གོང་གསལ་འབྲི་རུ་
257



རྫོང་ཁུལ་ཡོངས་ཀྱི་སྔོན་མའི་ཚོ་ཤོག་སོ་སོ་ནས་ད་ལྟ་ཤང་སོ་སོའི་བར་སྔོན་རྗེས་
འགྱུར་བའི་བཅད་མཚམས་ཞུས་ཟིན། ༡༩༩༠ལོར་འབྲི་རུར་མི་གྲངས་་་་
༣༥༩༡༨ཡོད་པ་དང་། དུད་གྲངས་༦༢ ༣ ༣ཡོད་པ། ལས་ཁུངས་དང་སྡེ་
ཚན་ཁག་༦༦ཡོད་པ་དེར་ ད་ ལྟ་ ལས་བཟོ་བསྡོམས་ ༤ ༢ ༣ ཡོད། སློབ་གྲྭའི་
དགེ་རྒན་༨ ༥དང་སློབ་ཕྲུག་༨༣ ༩ ཡོད་པ་རེད། འགྲིམ་འགྲུལ་རླངས་འཁོར་
འགྲོ་ལམ་རིང་ཚད་སྤྱི་ལེ་ ༩ ༩ ༢ ཡོད་ཅིང་རྫོང་ཡོངས་སུ་ཤང་བཅུ་གཅིག་སར་
རླངས་འཁོར་ཤར་གཏོང་ཐུབ་ཀྱི་ཡོད། མདོར་ན། རིག་སློབ། འཕྲོད་
བསྟེན། ཡིག་ཟམ། རླུང་འཕྲིན། ཚོང་ལས་དཔལ་འབྱོར། འབྲོག་་
ཞིང་ཞོར། གྲོང་བརྡལ་འཛུགས་སྐྲུན་བཅས་ཚང་མ་བཅིངས་འགྲོལ་མ་བཏང་
གོང་གི་ཡུན་རིང་བཀས་བཀོད་རྒྱུན་འཛིན་ཞིང་བྲན་ལམ་ལུགས་ཀྱི་གནས་ལས་
གྲོལ་ཏེ་ད་ཆ་སྤྱི་ཚོགས་རིང་ལུགས་ཀྱི་སྤྱི་ཚོགས་སུ་རླབས་ཆེའི་འཕོ་འགྱུར་བྱུང་
ནས་དབྱར་ཀྱི་ཆུ་གཏེར་རྒྱས་པ་བཞིན་མེད་པ་ནས་ཡོད་པའི་བར་དང༌། རྗེས་
ལུས་ནས་ཡར་རྒྱས་ཕྱོགས་སུ་འགྲོ་བ། དབུལ་ཕོངས་ཀྱི་གནས་ནས་ཕྱུག་
འགྱུར་ཐོག་འགྲོ་བའི་ལོ་ རྒྱུས་ཀྱི་འགྱུར་བ་བཤད་མི་ཚར་བའི་འཕེལ་རིམ་དེ་
རྣམས་མིག་ལྡན་ཀུན་གྱིས་མཐོང་ཡུལ་དུ་གྱུར་ཡོད་པ་རེད། །
སྨྲས་པ། དེང་འདིར་ཚོ་དཔོན་འབྱུང་རིམ་བརྗོད་པ་ཡི། །
བགྲང་བྱ་འཕེལ་རིམ་ལོ་རྒྱུས་ཅུང་ཙམ་འདི། །
དྲན་འཆར་མེ་ལོང་ངོས་སུ་འཆར་ལྟ་བུ། །
སླད་ཆར་ཤེས་བྱའི་སྤྱན་ལམ་གསལ་ཐེབས་བཀོད། །
258



ལེའུ་ལྔ་པ། ནགས་ཤོད་ཚོ་དགོན་ཁག་གི་ཆགས་རིམ།
ཙ་རི་ལ་སོགས་ཡིད་འོང་དབེན་གནས་སྙན་གྲགས་ཕྱོགས་ཀུན་རྣ་བའི་བདུད་རྩིར་གྱུར།
ཚ་གྲང་ཁྱད་བསད་ངལ་བ་འཛེམས་མེད་སྔོན་བྱོན་མཁས་དབང་རྒྱུ་སྐར་ཕྲེང་བ་ལྟར།
ཛ་ཛོར་གཡེང་བའི་ལམ་གོལ་སྤངས་ནས་གཞན་ཕན་བྱམས་སེམས་ལྡན་པ་ངོ་མཚར་ཆེ།།
ཝ་བཙུགས་ཆུ་འདྲེན་ཚུལ་བྲིས་སྐོམ་སེལ་མེད་ཀྱང་དགོན་གནས་ལོ་རྒྱུས་ཐོར་ཙམ་བྲིས།
དེ་ ཡང་ནགས་ཤོད་འབྲི་རུའི་ ཁུལ་འདིར་དགོན་པ་ ༢ ༥ཡོད་ པ་དང་།
ཆོས་ལུགས་གྲུབ་རིགས་ཁག་བཞི་ཡོད་པ་སྟེ། རི་བོ་དགེ་ལུགས་པའི་དགོན་པ་
༡༢དང༌། བཀའ་བརྒྱུད་དགོན་པ་༣ རྙིང་མའི་དགོན་པ་༣ བོན་པོའི་
དགོན་ པ་༧བཅས་ཡོད་ པ་ རེད། དེ་མིན་རི་ཁྲོད་དང་། མཚམས་ ཁང་།
ལྷ་ཁང་བཅས་ད་ལྟ་དངོས་སུ་ཡོད་པ་༤༣ཡོད། གོང་གསལ་དགོན་པ་ཉི་ཤུ་རྩ་
ལྔའི་ལོ་རྒྱུས་ཀྱི་མ་ཟིན་ཞིག་༡༩༩༠ ལོར་བསྡུ་སྒྲིག་བྱས་ཟིན་པ་དེ་དག་ནི་དགོན་
པ་སོ་སོའི་རྒྱུས་ཡོད་མཁྱེན་ལྡན་རྣམས་ཀྱིས་བྲིས་གནང་མཛད་པ་ཞིག་ཡིན་པ་
དང༌། དེའི་རྨང་གཞིའི་ཐོག་ཁ་སྣོན་དང༌། བསྐྱར་བསྒྲིགས། ལེགས་་་
བཅོས་བཅས་ཁ་ཤས་བྱས་ཡོད། དེ་ཡང་ཇི་སྐད་དུ། ཇི་སྲིད་དགོས་པ་མ་
སྨྱོས་པ། དེ་སྲིད་དུ་ནི་སུ་ཞིག་འཛིན། ཞེས་པ་ལྟར། ལོ་རྒྱུས་ཀྱི་རྩོམ་
འབྲིའི་དགོས་པ་ནི། སྤྱིར་བསྟན་པ་དང་སྐབས་བབས་ལོ་རྒྱུས་ཀྱི་གདེང་
འཇོག་བྱེད་པ་གཉིས་ལས། དང་པོ་སྤྱིར་བསྟན་པ་ནི། སྤྱིར་འཇིག་རྟེན་
ཐོག་ན་མི་སུ་དང་སུ་ཞིག་ཡིན་ཀྱང་ཤེས་དགོས་པའི་ཤེས་བྱའི་གནས་མང་དུ་
259



ཡོད་པ་རྣམས་ངེས་པར་དུ་ཤེས་དགོས་པ་ ཤ་ སྟག་ཡིན། ཤེས་བྱའི་གནས་་
རྣམས་མ་ཤེས་ན་མཁས་པའི་གྲལ་བསྟར་དུ་མི་ཚུད་པ་མ་ཟད་ཐ་ན་མི་ཡི་གྲལ་དུ་
ཚུད་མི་ཐུབ་པས་ཤེས་བྱའི་གནས་གཅིག་ནི་ལོ་རྒྱུས་ཞེས་པ་འདི་ཡིན་པར་སེམས།
དེ་ཡང་དོན་ལ་གནས་པའི་གཏམ་ཚོགས་དམ་པའི་ལྷ་ཆོས་ངོས་ནས་བཤད་ན།
རྩ་བ་དད་པ་མོས་གུས། སྦྱོང་པ་ ཐོས་བསམ་སྒོམ་གསུམ། ཉམས་ལེན་
བསླབ་པ་གསུམ་ལྡན། ཚང་མ་ཁ་མིག་ཡར་ལྟོས་བྱེད་ས་ནི་སྔོན་བྱོན་མཁས་
གྲུབ་སྐྱེས་ཆེན་དམ་པ་རྣམས་ཀྱི་མཛད་རྣམ་ལས་ སོ་ སོའི་བློ་ངོར་བབས་པའི་
བསླབ་བྱ་བཟང་པོ་ རྗེས་སུ་འཇུག་པའི་གདུལ་ བྱའི་ ཉམས་སུ་ལེན་པ་དེ་ཡིན།
འཇིག་ རྟེན་ མི་ ཚོས་ ངོས་ ནས་ བཤད་ ན། མི་ ལ་ མཁོ་ དགོས་ ཟས་ གོས།
ལོངས་ སྤྱོད་ གནས་ མལ་ འཚོ་ རྟེན། སྲིད་ འཛིན་ དགྲ་ འདུལ་ གཉེར་ སྐྱོང༌།
ལེགས་ཉེས་ཕན་གནོད་འབྱོར་རྒུད་ཐམས་ཅད་ཀྱང་མཐར་གཏུགས་ནས་བཤད་
ན། གནའ་རབས་ནས་ད་ལྟའི་བར་མི་རྣམས་ཀྱི་ལོ་རྒྱུས་ཉམས་མྱོང་བླངས་
ནས། འཇིག་རྟེན་གྱི་བྱ་བའི་སྤང་བླང་འཇུག་ལྡོག་གི་འཆར་སྒོ་སྣ་ཚོགས་རིག་
ལམ་དང་མྱོང་གྲུབ་ཀྱིས་ཤེས་པའི་ལོ་རྒྱུས་འབྲི་བ་དང༌། ལོ་ རྒྱུས་མི་བརྗེད་
པའི་དགོས་པ་ཞིག་ཡིན། སྐབས་བབས་ལོ་རྒྱུས་ཀྱི་གདེང་འཇོག་བྱེད་པ་ནི།
ལོ་རྒྱུས་འདི་འདྲ་ཞིག་དགོས་པ་ནི། སྔོན་རབས་རང་ཁུལ་གྱི་དགོན་པ་སོ་སོར་
ལོ་རྒྱུས་ཡིག་ཚགས་ཡོད་ཀྱང་དེར་ལྟ་ཀློག་དང་ཡིད་འཇོག་མི་བྱེད་པའི་རིག་
གནས་གསར་བརྗེའི་སྐབས་སུ་ཚང་མ་མེར་བསྲེགས་ཐལ་གྱུར་སོང་རྗེས་དགོན་
པ་གར་ཆགས་གར་གནས་མི་ཤེས་པ་དང༌། ལོ་རྒྱུས་རིང་ཐུང་དང་ཕྱག་འདོན་
མཁན་སུ་ཡིན་མི་ཤེས་མཚམས་སླེབས་གྲབས་བྱུང་བར་བརྟེན་ནས་ལོ་རྒྱུས་ཡིག་
ཚགས་ཉུང་ཞིང་གསལ་ཁ་མེད་པ་དང་། ཕལ་ཆེ་བ་ངག་རྒྱུན་ལ་བརྟེན་ནས་
ལོ་རྒྱུས་རྩོམ་འབྲི་བྱེད་དགོས་པ་ལྟ་བུ་སོགས་དཀའ་ངལ་མང་ཡང༌། ལོ་རྒྱུས་
ཀྱི་སྔོན་མའི་མཛད་རྗེས་ས་བཅད་མ་སྟོང་ཙམ་གསལ་ཁ་བྱུང་ན་ཕྱིན་ཆད་མི་
260



རབས་རྗེས་མར་ཕན་པར་སྙམ་ནས་གོང་རིམ་གྱི་མཛུབ་སྟོན་དང་། འོ་ཅག་
རྣམས་ཀྱི་རེ་བ་ཆུད་ཟོས་གཏོང་མ་ནུས་པར་ལོ་རྒྱུས་རིག་པའི་དཔེ་བལྟས་རྒྱུ་ཆ་
ཙམ་འབྲི་ཁུལ་བྱས་པ་ལགས། དེ་ཡང་ནགས་ཤོད་འབྲི་རུའི་ཁུལ་འདིར་་་་
དགོན་གནས་དང༌། རི་ཁྲོད། མཚམས་ཁང་། ལྷ་ཁང་བཅས་མཁས་་་་
དབང་རྒྱུ་སྐར་ཕྲེང་བ་ལྟར་གྱིས་ཕྱག་བཏབ་པའི་བརྗིད་ཉམས་ལྡན་པའི་གནས་
དང་དགོན་པ་གཙུག་ལག་ཁང་དང༌། མཆོད་རྟེན། དཀྱིལ་འཁོར། ཁང་
པོ་བརྩེགས་པ་ལ་སོགས་པ་གང་དུ་བཞུགས་ པའི་ ཕྱོགས་དེ་རྣམས་གང་དུ་་་་
མཚུངས་པ་ཞིག་ ཏུ་དཔྱད་པའི་ཚུལ་ནི་དཔེར་ན་ཐོག་མར་ས་གཞི་བརྟག་པ་
དང༌། བསླང་བ། སྦྱང་བ། གཟུང་བ། སྲུང་བ་བཅས་བྱེད་དགོས་པ་
ནི། དང་པོ་ས་གཞི་བརྟག་པ་ཞེས་པ་ནི། ཆོས་གཞུང་གསང་བ་སྤྱི་རྒྱུད་ལས།
དང་པོ་པུས་ནུས་ཙམ་བརྐོས་ལ། །ས་དེ་ཉིད་ཀྱི་གང་བར་བྱ། །གལ་ཏེ་ལྷག་
པར་གྱུར་ན་ནི། ། དངོས་གྲུབ་དག་ནི་ཡོད་པར་གྱུར། ། ཞེས་པ་ལྟར་ས་ཆོ་
བརྟག་པ་དང༌། གཞན་ཡང་ས་ཆ་བརྟག་ཚུལ་མང་པོ་ཡོད་ཀྱང་ཡིག་རྫོབ་མང་
བས་འདིར་མ་བཀོད། སྤྱིར་བཏང་བཤད་ན། ཡུལ་གྱི་དགེ་བ་བཅུ་དང་
ལྡན་པ། ཕྱོགས་བཞིའི་དབྱིབས་ཀྱི་གནས་ཚུལ་བརྟགས་པ་དང༌། ཁ་དོག་
དང་ཕྱི་ནང་རྟེན་འབྲེལ་གྱིས་བརྟག་པ་ལ་སོགས་མང་དུ་ཡོད་ཅིང༌། དེ་དག་
རིམ་བཞིན་འཐུས་ཚང་བརྟག་པ་བྱེད་དགོས། གཉིས་པ་བསླང་བ་ཞེས་པ་ནི།
གོང་དུ་ལེགས་པར་བརྟག་པའི་ས་ཆ་དེ། ཡུལ་གྱི་རྒྱལ་པོ་དང༌། དཔོན་དང་
བློན་པོ་ལ་སོགས་པར་བདག་ལ་རེ་བའི་ཚིག་གམ་རིན་གྱིས་བླ་བ་སྟེ། , ཆོས་
གཞུང་སྤྱི་རྒྱུད་ལས། བདེན་པའི་ཚིག་གིས་གླུ་བའམ། ཡང་ན་རེ་བའི་རིན་
གྱིས་བླ། ཞེས་པ་ལྟར་ཐོག་མར་ས་དེ་བརྟག་པའི་རྗེས་ སུ། ས་ཆ་དེ་ཡང་
བཙན་འཕྲོག་དང༌། རིན་མེད་ཧམ་བཟུང་བྱེད་མི་རུང་བའི་དོན་ཡིན་པ་རེད།
གསུམ་པ་སྦྱང་བ་ཞེས་པ་ནི། ལས་དང་བྱ་བ་བྱེད་པར་ཚེས་དུས་བཟང་པོར་
261



ས་བདག་ལྟོ་འཕྱེ་རྒྱུ་བའི་ཚུལ་ལེགས་པར་བརྟགས་ནས་ས་ཡི་དབུས་ལེགས་པར་
ཡིད་ཀྱིས་དགྲམ། ཁམས་ལྔ་འདས་ནས་དེ་ལ་དུ་མ་ཡི། ཕྱོགས་དང་་་་་་
མཚམས་རྣམས་ཀུན་ནས་བརྐོ་བར་བྱ། ཞེས་པ་ལྟར་ཚུལ་ གྱིས་བརྐོ་བ་སྟེ།
ཆོས་གཞུང་སྤྱི་རྒྱུད་ལས། དབྱིངས་ཀྱི་རུལ་པ་སྟོང་གསུམ་གཞུང༌། ། གྲོག་
མཁར་ཐལ་བ་ཚ་རྒོ་ཅན། ། གསེག་མ་རྡུལ་དང་རྡོ་དང་སྐྲ། ། སྲིན་འབུ་གྲོག་
སྤུར་ལ་སོགས་མང་། །དེ་ལྟ་བུ་ཡི་ས་གཞི་ནི། །མཁས་པས་ལས་རྣམས་ཀུན་
ལ་ སྤང་། ། ཞེས་པ་ལྟར། ས་ རུལ་ བ་ དང༌། གྱོན་མོ། གསེག་རྡུལ།
གྲོག་སྦུར་ལ་སོགས་གོང་གསལ་དེ་རྣམས་མི་རུང་བས་སྤང་བར་བྱ། ཕྲན་ཙམ་
ཟུག་རྡུ་ཅན་གྱི་ས་ཆ་དེར། ས་གཉེར་བཟང་པོ་གཞན་དང་གསེས་ནས་དྲི་ཞིམ་
པོའི་ཆུས་གཏམས་པའི་དཀྱིལ་འཁོར་ལ་སོགས་སྟེགས་བུ་བྱ་བ་དང་། དགེ་
འདུན་བཞི་སྡེ་དག་གིས་གཏོར་ཞིང་བཅག་པ་དང་། གཏེར་བུམ་བཞུགས་པ།
ས་ཕྱོགས་དེར་སྲུང་བའི་འཁོར་ལོ་བསྒོམ་པས་བགེགས་རྣམས་སྦྱང་བ་སོགས་
བྱེད་དགོས། བཞི་པ་གཟུང་བ་ཞེས་པ་ནི་བློའི་གཟུང་སྟེ་ལེགས་པར་སྦྱང་བའི་
ས་དེར་སློབ་དཔོན་ཡོན་བདག་འཁོར་དང་བཅས་པ་དེང་བདག་གི་འདོད་པའི་
སྙིང་པོ་གང་ཡིན་པ་དེ་མངོན་དུ་བགྱིའོ་སྙམ་པ་དམ་ཚིག་གི་བྱ་བ་སྣང་སྟབས་
ཀྱིས་བཀོད་པ་དང་། གླུ་གར་བདུག་མཆོད་སོགས་ཕུན་སུམ་ཚོགས་པ་ཐམས་
ཅད་རྫོགས་པར་བྱ། ལྔ་པ་སྲུང་བ་ཞེས་པ་ནི་གོང་གསལ་བཟུང་བའི་ས་ཕྱོགས་
དེ་དག་སྲུང་བར་བྱ་བ་སླར་ཡང་བགེགས་ཀྱི་རིགས་འཇུག་པའི་སྐབས་མེད་པར་
བསྲུང་བའི་འཁོར་ལོ་བསྒོམ་པར་བྱ་བ་སྟེ། གང་ཟག་ཁྱད་པར་ཅན་གྱི་བྱིན་
བརླབས་ ནས་ རབ་ ཏུ་ གནས་ པ། སྦྱིན་ བསྲེགས་ བཅས་བྱེད་ དགོས་ པ་ ནི།
སེམས་ཅན་ཀུན་གྱི་ཉེ་བར་འཚོ་བའི་གཞིར་གྱུར་པ་ཡུན་རིང་དུ་གནས་པར་བྱེད་
པའི་ཐབས་སུ་གྱུར་པ་ཡིན་པས་ལས་སུ་བྱ་བ་དང་། ཕྱག་དང་། བཀུར་བསྟི་
མཆོད་པར་འོས་སུ་གྱུར་པའི་མཆོད་གནས་ཇི་ལྟར་ཡིད་ལ་རེ་བའི་དངོས་པོ་དེ་
262



དང༌། དེ་དག་གིས་བདེ་བར་འགེངས་ནུས་པ་རྒྱུད་དེ་དང་། དེ་དག་གིས་
ཡུལ་ཕྱོགས་ཐམས་ཅད་བདེ་བ་དང་། ནད་མེད་པ་། བཀྲེས་ལྟོགས་སྡུག་
བསྔལ་མེད་པ་དང༌། འཁྲུག་རྩོད་ཞི་བ། འབྱོར་པ་དང་རང་བཞིན་དགེ་
བའི་ལས་ལ་ཞུགས་པ་ལ་སོགས་ཡིད་དེ་ལྟར་འགྲུབ་པ་དང༌། མདོར་ན་སྣོད་
ཀྱི་འཇིག་རྟེན་དང༌། བཅུད་ཀྱི་སེམས་ཅན་ཐམས་ཅད་བཀྲ་ཤིས་པ་དང་དགེ་
ལེགས་ཀྱི་དཔལ་ཐམས་ཅད་རབ་ཏུ་འཕེལ་བ་དང༌། དགའ་མགུ་ཡི་རངས་
ཚིམ་པར་བྱེད་པའི་དགོན་གནས་སུ་གྱུར་པའི་བཀའ་མདོ་སྔགས་གསར་རྙིང་
བན་བོན་རིས་སུ་མ་མཆིས་པའི་དགོན་པ་དེ་རྣམས་སྔོན་བྱོན་གྱི་གང་ཟག་ཁྱད་
པར་ཅན་རྣམས་ཀྱིས་ སོ་ སོའི་གོང་ལྟར་ས་དཔྱད་ལེགས་པར་མཛད་དེ་ཕྱག་་
བཏབ་པའི་དུས་དང༌། ནང་རྟེན་གཙོ་བོ་ཁྱད་པར་ཅན། ཆིངས་ཆོ་ག་ཕྱག་
ལེན། རྒྱུད་སྡེ་མདོ་སྔགས་ཀྱི་བཤད་སྒྲུབ་ཉམས་བཞེས། སྔོན་རྗེས་ཀྱི་བླ་
སྤྲུལ་རིམ་བྱོན་དང་གྲྭ་གྲངས། ཉམས་པ་སླར་གསོའི་དུས་སྐབས་སྐོར་ཞིབ་
ཕྲའི་ཞུ་ཚོད་མེད་སྟབས་རོབ་ཙམ་ཞིག་ཞིབ་དཔྱད་གང་ཐུབ་བྱས་ཤིང་དགོན་པ་
ཁག་གི་ལོ་རྒྱུས་ཐོར་བུ་བཀོད་པ་འདི་ལྟར་ཏེ། ༡༩༦༡ལོའི་དགོན་པ་དང་གྲྭ་
གྲངས་བཅས་ཀྱི་ཡིག་ཚགས་གཞིར་བཟུང་བཀོད་པ་ཞིག་ཡིན་པས་དེ་སྔོན་འབྲི་
རུ་རྫོང་ཁོངས་ཚོ་ཤོག་དགུ་ལ་དགོན་ཁག་བཅུ་དྲུག་དང་རི་ཁྲོད་ལྷ་ཁང་བཅས་
ཡོད་པས་དགོན་པ་སོ་སོར་སྔར་སྲོལ་གང་ཡོད་ལོ་རྒྱུས་ཅུང་ཙམ་མཆིས་པ་ལགས་
ན། དེ་སྔོན་ཚོ་ཤོག་སོ་སོའི་ནང་གནས་དགོན་པ་ཁག་ཇི་ལྟར་ཡོད་ཚུལ། དེ་
ཡང་བོམ་ཕན་ཚོ་ཤོག་ནང་ཆགས་རི་དགོན་དང་ཤུག་གདོང་དགོན་( ཤུག་ལྡིང་
དགོན་ཡང་ཟེར་)དང༌། སྟག་དྲུག་ཚོ་ཤོག་ཁོངས་ཆོས་སྡེ་དགོན་དང་གཡག་
འཁྲུབ་དགོན། འབྲི་རུ་ཚོ་ཤོག་ཁོངས་སུ་འབྲི་རུ་དགོན་དང་། ཆོས་གླིང་
དགོན། སྒྲུབ་ སྡེ་དགོན། ཁྲ་རིང༌ ཚོ་ཤོག་ ཁོངས་ འབྲོང་སྣ་དགོན་དང་།
རྭ་ཁྱིམ་དགོན། གླང་དེལ་དགོན། འགོམ་ཚོ་ཤོག་ཁོངས་འགོམ་དགོན་་་་
263



གསར་དགོན་དང་ཝ་ཐང་དགོན། རཀྱི་ཚོ་ཤོག་ཁོངས་ལྟ་སྨོན་དགོན་དང༌།
རབ་བརྟན་དགོན། རྒོད་ལུང་དགོན། སེན་ཚ་ཚོ་ཤོག་ཁོངས་གཡང་ཤོད་
དགོན་དང་དགའ་རི་དགོན། བུ་རྫུམ་ཚོ་ཤོགས་ཁོངས་རྒྱལ་ཤོད་གསའ་་་་
མདའ་ དགོན། ན་ རོག་ཚོ་ ཤོག་ ཁོངས་ བྱ་ སྣ་ དགོན་ བཅས་ ཡོད་ པ་ དང་།
ཡང་དེ་སྔོན་རྒྱལ་སྟོན་ལྡིང་དགུའི་ཁོངས་སུ་གཏོགས་པ་པད་དཀར་དགོན་དང༌།
ཀླུ་མཁར་དགོན། དངུལ་ཁོ་དགོན། བྱ་མདའ་དགོན། རྡོ་སྟེང་དགོན་
བཅས་དགོན་ལྔ་དེ་དག་འབྲི་རུ་རྫོང་ཁོངས་སུ་གཏོགས་ཡོད་པ་རེད། ད་ལྟ་
སེར་བཀྲ་དགོན་ཚུད་པའི་འབྲི་རུ་རྫོང་ཁོངས་སུ་དགོན་པ་ ༢ ༥ ཡོད་པ་སོ་སོར་
འགོད་རྒྱུ་གཤམ་གསལ།
ཆགས་རི་དགོན་སྲིན་རྫོང་འོད་གསལ་སྒྲུབ་སྡེ་
ཨོ་རྒྱན་དམ་ཆོས་གླིང་།
མཁྱེན་པའི་སྲིད་གཞི་ཅིག་ཅར་ལྷུན་རྫོགས་པར། །
བརྩེ་བས་གང་འདུལ་སྤྲུལ་པའི་ཞིང་ཁམས་སྐྱོང༌། །
ནུས་པས་ཚར་གཅོད་རྗེས་འཛིན་མངའ་དབང་སྒྱུར། །
ཐུབ་དབང་སྨྲ་བའི་ཉི་མར་རབ་ཏུ་བསྟོད། །
ཆོས་དབྱིངས་རྣམ་དག་ཀུན་གསལ་དག་པའི་མཁའ། །
ལོངས་སྐུ་གདོད་ནས་འཇའ་འོད་འཁྲིགས་པའི་གུར། །
སྤྲུལ་སྐུ་ཉི་ཟླ་བཞིན་དུ་ཀུན་ལ་ཁྱབ། །
མཚོ་སྐྱེས་བླ་མ་བདག་གི་སྙིང་དབུས་རོལ། །
264



ཡེ་ནས་མངོན་སངས་རྒྱས་ཀྱང་འགྲོ་བའི་དོན། །
ཡེ་ཤེས་སྒྱུ་མའི་ལང་ཚོར་རྒྱས་པའི་སྐུ། །
ཡེ་དག་ཆོས་ཉིད་མཉམ་པ་ཆེན་པོའི་གར། །
ལྷུན་འགྲུབ་གཅིག་རྫོགས་ཉི་མ་གྲགས་པར་འདུད། །
གསང་གསུམ་རྡོ་རྗེའི་དཀྱིལ་འཁོར་རྒྱ་མཚོ་ན། ། །
དུས་གསུམ་རྒྱལ་བའི་སྤྱི་གཟུགས་པད་འབྱུང་རྗེས། །
ཁམས་གསུམ་འགྲོ་བ་མ་རུང་འདུལ་སླད་དུ། །
ཚད་མའི་གཏེར་གྱི་བརྒྱུད་ལ་སྙིང་འདབ་ཟུམ། །
སྔོན་ཆད་དམ་པའི་མཛད་པ་གངྒི་རྒྱུན། །
གཅིག་ཏུ་འདྲེན་པའི་སྤོབས་པ་མ་མཆིས་ཀྱང་། །
ལེགས་བྱས་མཁས་གྲུབ་ཆེན་པོའི་མཛད་རྣམ་ལས། །
ཚིག་རྒྱུད་དོན་འབྲས་སྐལ་ལྡན་སྙན་དུ་འབུལ། ། །
ཞེས་མཆོད་བརྗོད་དང་དམ་བཅའ་སྔོན་དུ་སོང་སྟེ། འདིར་གླེང་བ་བྱ་བ་ནི།
བོད་ལྗོངས་ནག་ཆུའི་ ཤར་ ཕྱོགས་འབྲི་རུ་རྫོང་ཁོངས་ནགས་ སོག་འདུ་མདོ་
ཆགས་རུ་ས་ཆར་གནས་པའི་སྲིན་རྫོང་འོད་གསལ་སྒྲུབ་སྡེ་ཨོ་རྒྱུན་དམ་ཆོས་གླིང་
ཞེས་ པ་འདི་སྔ་འགྱུར་ཆེ་བ་དྲུག་ལྡན་ གྱི་ འདུས་ སྡེ་ ཆེན་པོ་དྲུག་གི་ཡ་གྱལ།
གནས་ དགོན་ཟུང་དུ་འབྲེལ་བའི་ རྙིང་མའི་དགོན་པ་ གྲགས་ ཅན་ཞིག་ཡིན།
དེ་ཡང་བོད་ཡུལ་བཀྲ་ཤིས་པའི་རི་བརྒྱད་གྱི་ཡ་གྱལ། ཁམས་དུ་བའི་རིའམ་
གནས་སྲིན་མོ་རྫོང་ཞེས་ཨོ་རྒྱན་ཆེན་པོ་པདྨ་འབྱུང་གནས་དང་མཁའ་འགྲོ་ཡེ་
ཤེས་མཚོ་རྒྱལ་གཉིས་ཀྱི་ཞབས་ཀྱིས་བཅགས་ཤིང༌། བཀའ་བརྒྱུད་ཀྱི་ལྷ་་་༌
ཚོགས་བཞེངས་ནས་ཡེ་ཤེས་ལྷའི་ཕོ་བྲང་དུ་བྱིན་གྱིས་བརླབས། འཁོན་ཀླུའི་
265



དབང་པོའི་སྐྱེ་བ་ཁམས་ཉི་མ་གྲགས་ཞེས་འབྱོན་པར་ལུང་བསྟན་ནོ། བྲག་ལ་
ཕྱག་ཞབས་ དང༌ སྐུ་ རྗེས་ སོགས་ རང་ བྱོན་ གྱིས་ བརྒྱན་ པས་ གནས་ཆེན་ཡིན།
གཏེར་ཁ་དང་རྒྱུད་སྡེ་དུ་མ་ནས་ལུང་བསྟན་པའི་གནས་འདིར་གཏེར་ཆེན་ཉི་མ་
གྲགས་པས། བོད་རབ་བྱུང་བཅུ་གཉིས་པའི་ཆུ་མོ་ལུག་ (སྤྱི་ལོ་ ༡༧༠༢)
ལོར་ཕྱག་བཏབ་པའི་ཆོས་སྡེ་འདིར་སྐྱེ་དགུའི་བསོད་ནམས་ཀྱི་ཞིང་། མཆོག་
གསུམ་སྐུ་གསུང་ཐུགས་ཀྱི་རྟེན་དུ་མ་དང༌། རིག་འཛིན་ཆེན་པོ་ཉི་མ་གྲགས་
པས་གཏེར་ནས་དྲངས་པའི་ཤར་གཏེར་སྨིན་པ་འབྲས་བུ་ལྟ་བུའི་ཆོས་སྐོར་པོ་ཏི་
༢ ༡གཙོས་སྔ་འགྱུར་བཀའ་གཏེར་གྱི་དབང་ཁྲིད་ལུང་གསུམ་གྱི་བརྒྱུད་པ་བར་
མ་ཆད་པར་ལས་བཞི་སྤྱི་དང་ཐུན་མོང་མིན་པའི་རང་ལུགས་ཀྱི་ཆོ་ག་ཕྱག་ལེན་
བསྙེན་སྒྲུབ་མཚམས་གསུམ་གར་ཐིག་དབྱངས་རོལ་སོགས་གོང་ས་ལྔ་པ་ཆེན་
པོས་བསྩལ་བའི་བཅའ་ཡིག་ཕན་བདེའི་ཉིན་བྱེད་ལྟར་སོ་བྱང་སྔགས་ཀྱི་དམ་
ཚིག་བསྲུང་ སྡོམ་ཚུལ་ བཞིན་ཡོད་པ་མ་ ཟད་གཞི་ གསུམ་གྱི་ཆོ་ ག་ ཕྱག་ལེན།
གཞུང་ཆེན་བཅུ་གསུམ་མཛོད་བདུན། ངལ་གསོ་སྐོར་གསུམ། སྙིང་ཐིག་ཡ་
བཞི་སོགས་ཐོས་བསམ་མཛད་ཅིང་། མདོར་ན་ལུང་རྟོགས་ཀྱི་བསྟན་པ་རིན་
པོ་ཆེ་གཙོ་བོར་བྱེད་ཅིང༌། གཡས་ སུ་ བཤད་གྲྭ། གཡོན་དུ་སྒྲུབ་གྲྭ་ཟུང་
འབྲེལ་གྱི་དགོན་གནས་འདིར། མི་རབས་སྔོན་མའི་བློ་གྲོས་ཀྱི་སྙིང་བཅུད་
དང༌། མི་རིགས་ཀྱི་རིག་གནས་དང་ལག་རྩལ་བཟོ་བརྐོས་སོགས་ཀྱི་ཁྱད་ཆོས་
མཚོན་པའི་དངོས་རྫས་དུ་མས་ཕྱུག་ཅིང་ལོ་རྒྱུས་ཡུན་རིང་ལྡན་པའི་དགོན་འདི་
ཕྱག་འདེབས་མཁན་གཏེར་ཆེན་ཉི་མ་གྲགས་པའི་མཛད་རྣམ་སོགས་བྱུང་བ་
བརྗོད་པའོ། རིག་འཛིན་ཉི་མ་གྲགས་པའི་གཏེར་ཆེན་ཉི་མ་གྲགས་པ་སྐུ་ཕྲེང་
དང་པོ་འཁྲུངས་ཡུལ་ནི། མདོ་ཁམས་ཟམ་མོ་སྒང་གི་ས་ཡི་ཆར་བས་རུ་ལུང་
གྱི་གྲུ་ཡ་གྲོང་དུ་ཡབ་ཡབ་ཀརྨ་རྣམ་རྒྱལ་དང་ཡུམ་བསོད་ནམས་མཚོ་གཉིས་ཀྱི་
སྲས་སུ་བོད་རབ་བྱུང་བཅུ་གཅིག་པའི་མེ་ཕག་（སྤྱི་ལོ་ ༡༦༩༧）ལོར་སྐུ་་་་
266



བལྟམས། སྐུ་ན་ཕྲ་བའི་དུས་ནས་སེམས་ཅན་ལ་སྙིང་རྗེ། དཀོན་མཆོག་ལ་
དད་འདུན། ཡ་རབས་སྙིང་རྗེའི་ཐུགས་རྒྱུད་ལེགས་པར་ལྡན་པ། སྐྱེ་སྟོབས་
ཀྱི་ཤེས་རབ་ལྷག་པར་ཆེ། གྲུབ་ཐོབ་རྫོགས་ཆེན་པདྨ་རིག་འཛིན་སར་དགེ་
བསྙེན་གྱི་སྡོམ་པ་བཞེས། གོང་ས་ལྔ་པ་ཆེན་པོ་དང་དུས་མཉམ་ཡིན་པ་དང༌།
རྒྱལ་མཆོག་ལྔ་པ་ཆེན་པོའི་བཀའ་ཡི་ལུང་གིས་ཟིན་པ་ལྟར། འཛམ་གླིང་ས་ཡི་
ལྟེ་བ་གངས་དཀར་ཏི་སེ་བདེ་ཆེན་གསང་བ་ཕུག་ནས་བླ་མ་བཀའ་བརྒྱད་འདུས་
པ་བདེ་མཆོག་འཁོར་ལོ་སོགས་དང་གཞན་ཡང་ཁམས་སྲིན་མོ་རྫོང་གསུམ་ནས་
གཏེར་ཆོས་བཀའ་པོད་བཅོ་བརྒྱད་གདན་དྲངས་བས་གནས་མཇལ་གཏེར་་་
བཏོན་བསྟན་འགྲོའི་དོན་ཆེར་བསྔགས་བརྗོད་གནང་བ་དང་། རྒྱལ་མཆོག་
ཉིད་ཀྱིས་བཀའ་ཆོས་གཏེར་ཆེན་གུ་རུ་ཆོས་དབང་གི་བཀའ་བརྒྱད་གསང་བ་
ཡོངས་རྫོགས་ཀྱི་སྒྲུབ་སྐོར་ཆ་ཚང་དཔང་ལུང་ཁྲིད་བཅས་དང་། གཞན་ཡང་
སྔ་འགྱུར་རྙིང་མའི་བཀའ་མདོ་རྒྱུད་སེམས་གསུམ་སོགས་བཀའ་ཆོས་རྒྱ་ཆེར་
གསན་པར་མཛད། གཞན་ཡང་སྲིན་རྫོང་གནས་ཀྱི་ནུབ་སྒོ་བར་མ་ནགས་
ཤོད་མེ་འབར་དབང་གི་སྒྲུབ་ཕུག་ནས་གཏེར་བྱོན་རྟ་མགྲིན་དྲེགས་པ་ཟིལ་་
གནོན་གྱི་དབང་ལུང་དང༌། གངས་རིའི་གཏེར་བྱོན་ལྷ་ཆེན་དབང་ཕྱུག་ཆེན་
པོའི་དབང་ལུང་རྣམས་གང་གི་སྲས་ཨོ་རྒྱན་བསྟན་འཛིན་གྲགས་པ་རྫོགས་ཆེན་
པདྨ་རིག་འཛིན་དང༌། སློབ་དཔོན་ནམ་མཁའ་འོད་གསལ། རྗེ་དཔོན་པདྨ་
ཀུན་གྲོལ་རྣམ་རྒྱལ་སོགས་ལ་བསྩལ་བ་དང༌། རྒྱལ་དབང་ལྔ་པ་མཆོག་ནས་
ཆེད་དུ་མངགས་པར་མཛད་ནས། དགའ་ལྡན་ཞོལ་ལོ་ཆེན་འཇམ་དབྱངས་
བློ་གྲོས་ཆོས་ལྡན་དང་། འབྲས་སྤུངས་འཇང་པ་ཆོས་འཛིན། སེ་ར་བསྐལ་
བཟང་དབང་ལྡན་སོགས་གྲུབ་མཐའ་རིས་མེད་ ཐོག་གཏེར་བྱོན་དབུ་ཕྱག་་་་
རྫོགས་གསུམ་ལ་སོགས་པ་གཏེར་ཆོས་ཡོངས་རྫོགས་བསྩལ་བ་རེད། སྲིད་
ཀྱིས་བཀའ་བཀོད་གཏེར་ཆེན་ཉིད་ཀྱིས་བོད་ཁམས་བསྟན་འགྲོར་ཕན་ཕྱིར་
267



བཀའ་བབས་ལུང་ཟིན་ལྟར་སྔོན་ཆོས་ཀྱི་རྒྱལ་པོ་སྲོང་བཙན་སྒམ་པོའི་སྐུ་རིང་དུ་
མཐའ་འདུལ་ཡང་འདུལ་གཙུག་ལག་ཁང་བརྒྱ་རྩ་སོགས་ཉམས་གསོ་བྱེད་་་་
དགོས་པའི་བཀའ་ཕེབས་པ་ལྟར་མཛད་པ་དང་། འདམ་ལྕོག་རྩེ་ལར་མཆོད་
རྟེན་ཆ་བརྒྱད་གསོས་པ་དང༌། མདོར་ན་གཏེར་ཆེན་ཉིད་ཀྱི་སྐུ་ཚེའི་རིང་
བསྟན་འགྲོའི་དོན་དུ་རྒྱ་དཀར་ནག་བོད་བལ་ཡུལ་སོགས་ལ་འགྲོ་དོན་རྒྱ་ཆེར་
མཛད་ པའི་རྣམ་ ཐར་ རྒྱས་ པ་ ལོགས་ སུ་ ཡོད་ པས་ འདིར་ ཞིབ་ པར་ མི་ སྨོས།
མཐར་བོད་རབ་བྱུང་བཅུ་གཉིས་པའི་ལྕགས་སྟག་(སྤྱི་ལོ་ ༡༧༡༠)ལོར་་་་་
དགོངས་པ་ཆོས་དབྱིངས་སུ་ཐིམ། ཉི་ གྲགས་ སྐུ་ཕྲེང་རིམ་བྱོན་ཆགས་ རི་་་
དགོན་ཀྱི་སྐུ་གསུང་ཐུགས་རྟེན་རིམ་པར་བཞུགས་ཚུལ་ནི། ཉི་གྲགས་སྐུ་ཕྲེང་
གཉིས་པ་པདྨ་ཐེག་མཆོག་བསྟན་པའི་རྒྱལ་མཚན་འཁྲུངས་ཡུལ་ནི་ནགས་ཤོད་
སྣོལ་མ་གྲོང་དུ་ཡབ་ལྷ་མོ་དར་དང་ཡུམ་ངག་དབང་མཚོ་མོ་གཉིས་ཀྱི་སྲས་སུ་
བོད་ རབ་བྱུང་ བཅུ་གཉིས་ཆུ་ཕོ་འབྲུག་(སྤྱི་ལོ་ ༡༢ ༡༢）ལོར་ སྐུ་འཁྲུངས།
དགུང་ ལོ་ ལྔ་ ལ་ གདན་ སར་ ཕེབས། རྒྱལ་ བ་ བསྐལ་ བཟང་ རྒྱ་ མཚོ་ དང་།
རྒྱལ་སྲས་རིན་པོ་ཆེ་དང༌ སྐལ་བཟང་དབང་ལྡན་བཅས་ཡོངས་འཛིན་དུ་མ་་
བརྟེན་ནས་མཁས་ཤིང་བཙུན་པའི་གྲུབ་ པ་ ཐོབ། ཉི་གྲགས་གཏེར་ཆེན་་་་་
མཆོག་ནས་གཏེར་ཆོས་དང་སྔ་འགྱུར་རྙིང་མའི་ཆོས་བརྒྱུད་དབང་ལུང་ཁྲིད་
རྣམས་མཛད། ཕོ་བྲང་ལྕང་ལོ་ཅན་དང་། ཉི་འོད་རབ་གསལ། གནས་
བརྟན་བྲག་རི་མ་སྐུ་རྟེན་ཕྱག་རྡོར་གཙོས་ལི་མ་སྤུས་ལེགས་སུམ་བརྒྱ་ཙམ་དང་།
གསུང་རྟེན་ཤར་གཏེར་པོད་ཉེར་གཅིག ཚར་གསུམ་གསར་བཞེངས་གནང་
བ་མཛད། ཐུགས་ཀྱི་རྟེན་བཀའ་གདམས་མཆོད་རྟེན་གྲངས་མང་བཞེངས།
གཞན་ཡང་གྲུབ་རིགས་དང་སྐད་ཡིག་ལ་ཤིན་ཏུ་མཁས་པ་བྱུང་། འཛིན་སྟག་
མོ་དགོན་དུ་གཏེར་གསར་པ་རྣམས་བཞུགས་པ་བཅས་མཛད་འཕྲིན་བླ་མེད་
སྐྱོང་བར་གྲགས་སོ། ཉི་གྲགས་སྐུ་ཕྲེང་གསུམ་པ་མི་འགྱུར་ཕན་བདེ་རྒྱ་མཚོ་
268



འཁྲུངས་ཡུལ་ནི་བྱང་ཡིད་ལྷུང་ གླིང་ གི་རིགས་སུ་འཁྲུངས། རྫོགས་ཆེན་་་་་
གསུམ་པ་ངེས་དོན་བསྟན་འཛིན་བཟང་པོའི་སྐུ་དྲུང་དུ། སྔ་འགྱུར་རྙིང་མའི་
བཀའ་མའི་རིགས་སྤྱི་དང་། ཁྱད་པར་ཉི་གྲགས་གཏེར་ཆོས་ཡོངས་རྫོགས་ཀྱི་
དབང་ལུང་ཁྲིད་གསུམ་གསན་པ་དང་། དཔའ་བོ་ལས་རབ་རྩལ་དང་ཀུན་
མཁྱེན་འཇིགས་མེད་གླིང་པ་སོགས་ལ་བསྟེན་ནས་ཐོས་བསམ་སྒོམ་པའི་ཡོན་
ཏན་ལ་དབང་འབྱོར། རིགས་གསུམ་སེམས་དཔའི་རྣམ་སྤྲུལ་ཆོས་འདིའི་་་
བདག་ཞེས་འཇིགས་མེད་གླིང་པའི་ཆོས་བདག་ཏུ་མངའ་གསོལ། དེ་རྗེས་ས་
ཕོ་རྟ་ལོར་དབུས་ཕྱོགས་སུ་ཕེབས་སྐབས་ཀུན་མཁྱེན་འཇིགས་མེད་གླིང་པ་ཞི་
བར་ གཤེགས་ཚར་ བས་ གདན་ ས་ དེར་ འབུལ་ སྐྱེལ་ གང༌ རྒྱས་ ཕུལ་ བ་ དང༌།
ཀུན་མཁྱེན་ཉིད་ཀྱི་སྐུ་གདུང་ཤིང་སྒྲོམ་བར་གསེང་མེད་པར་འབུལ་བཞུགས་
བྱས་ཡོད་ཀྱང༌། ཉི་གྲགས་མཆོག་སྤྲུལ་རིན་པོ་ཆེ་ཉིད་ཀྱི་སྐུ་པང་དུ་ཀུན་་་་
མཁྱེན་ཉིད་ཀྱི་ཞབས་སེན་གཡས་པ་ཚེག་སྒྲ་དང་བཅས་གདུང་སྒྲོམ་ནང་ནས་
ཕེབས་བྱུང་བ་ཀུན་གྱིས་མིག་མཐོང་བྱུང་། གཞན་ཡང་ཐེག་ཆེན་གླིང་དུ་འདུ་
ཁང་ཆེན་མོ་ཀ་བ་༦༧ཡོད་པ་དང་། ཕོ་བྲང་གྲུ་འཛིན་ཡང་རྩེ། སྐུ་ཕྲེང་
གཉིས་པའི་གསེར་གདུང་ཁང་། གཏེར་གསར་ ལྷ་ཁང་སོགས་ ཀ་ ་་་་་་་་
༡༨༠ ཡོད་ པ་ བཞེངས། ནང་རྟེན་ལྷ་སའི་ཇོ་བོ་དཔེ་བླངས་ནས་གསེར་་་་་
ཟངས་ལས་གྲུབ་པའི་ཇོ་བོ་ཤཱཀྱ་མུ་ནེ། གུ་རུ་སྣང་སྲིད་ཟིལ་གནོན་གྱི་སྐུ་དང༌།
སྡེབས་བྲིས་ གསེར་བྲིས་ ཅན། གསུང་རྟེན་བཀའ་འགྱུར་ཚར་གསུམ་དང༌།
བསྟན་ འགྱུར་ ཚར་ གཉིས། རྙིང༌ མ་ བརྒྱུད་ འབུམ་ ཚར་ ལྔ་ བཅས་ དང་།
གཏེར་གསར་ཞལ་ཐང་དང་སྒྲིག་ཆོག་དང་བཅས་པ་པར་དུ་བརྐོས་པ་སོགས་
བསམ་གྱིས་མི་ཁྱབ་པ་རང་བཞིན་ཅན་ནོ། ཉི་གྲགས་སྐུ་ཕྲེང་བཞི་པ་འཇིགས་
མེད་ཆོས་དབྱིངས་རྡོ་རྗེ་ནི། དྭགས་པོ་གཏེར་ཆེན་རྡོ་རྗེ་རྒྱལ་པོའི་སྲས་སུ་
འཁྲུངས། རྫོགས་ཆེན་བཞི་པ་མི་འགྱུར་ནམ་མཁའི་རྡོ་རྗེ་གཙོས་མཁས་ཤིང༌
269



གྲུབ་པ་མངའ་བརྙེས་པའི་སྐྱེས་བུ་དམ་པ་མང་པོར་བསྟེན་པས་མཁས་གྲུབ་ཆེན་
པོར་གྱུར། གསུང་མགུར་དང་ལུང་བསྟན་སོགས་ཐོགས་མེད་དུ་གསུངས་་་་
ཤིང༌། བསྟན་འགྲོའི་དོན་དུ་ཟབ་གསང་ཆོས་ཀྱི་འཁོར་ལོ་བསྐོར། མཁས་
པའི་གྲགས་པ་ཐོན། སྒྲུབ་པའི་རྒྱལ་མཚན་བསྒྲེངས། གུ་རུ་མཚན་བརྒྱད་ཀྱི་
སྐུ་གསེར་ཟངས་ལས་གྲུབ་པ་དང་། གསེར་གསར་གྱི་ལྷ་སྨན་སྐུ་དང༌། སྐྱེ་
རབས་དཔག་བསམ་འཁྲི་ཤིང་གི་ཞལ་ཐང་དང༌། གསུང་རྟེན་བཀའ་འགྱུར་
དང༌། བསྟན་འགྱུར་གྱིས་གཙོས་བྱེད་པའི་གྲུབ་མཐའ་རིས་མེད་ཀྱི་ བཀའ་
འབུམ་མང་པོ་བཞེངས་པ་མཛད་དོ། ཉི་གྲགས་སྐུ་ཕྲེང་ལྔ་པ་བསྟན་འཛིན་
འཕྲིན་ལས་དབང་ཕྱུག་ནི་ཆོས་རྒྱལ་གདུང་རྒྱུད་ལྷ་རྒྱལ་རིར་འཁྲུངས། ་རྒྱལ་
རོང་ཀུན་བཟང་ཐེག་མཆོག་རྡོ་རྗེའི་དྲུང་དུ་སྔ་འགྱུར་རྙིང་མའི་བཀའ་གཏེར་
རིགས་སྤྱི་དང༌། ཉི་གྲགས་གཏེར་གསར་ཡོངས་རྫོགས་ཀྱི་དབང་ལུང་གསན།
སྔ་འགྱུར་རྙིང་མའི་ རང་ལུགས་སྨིན་གླིང་མཁན་ཆེན་ཆོས་དཔལ་བཟང་པོའི་
ཕྱག་ལེན་ལྟར་གསོ་སྦྱོང་དང་། དབྱར་གནས་དགག་དབྱེ་བཅས་གཞི་གསུམ་
ཆོ་ག་གསར་དུ་བཙུགས་པར་མཛད། ཞི་ཁྲོ་དགོངས་པ་རང་གྲོལ་གྱི་ལྷ་ཚོགས་
ཀྱི་གཙོས་པས་གསེར་བཟང་ལས་གྲུབ་པའི་སྐུ་རྟེན་དང༌། གུ་རུ་ཐོག་ཚད་མ་
དང་། སྟེང་དུ་གསེར་འཕྲུ་དང་རྒྱལ་ མཚན་བཅས་བཞེངས་གནང་མཛད།
འབྲུག་པ་རྒྱལ་པོས་ཕུལ་པ་སྐལ་བཟང་ཐེག་ཆེན་གླིང་གི་གསེར་བཟང་ལས་གྲུབ་
པ་རྒྱལ་མཚན་བཞི་དང༌། མཚན་མོར་རང་འོད་འཕྲོ་བའི་ནོར་བུ་ཏ་ཤུ་དེ་ཝ་
ཞེས་པ་ཕུག་རོན་སྒོ་ང་ཙམ་ཞིག་དང་། བསེ་རུའི་རྭ་གཉིས། གླང་ཆེན་མཆེ་
བ་གཉིས་བཅས་ཕུལ་བ་ཡོད། དགོན་འདིའི་རྒྱབ་ཟུར་འདི་ན་ཁྲོ་བའི་ཚུལ་
གྱིས་ཐུགས་བསྐྱེད་གནང་སྟེ་རྡོ་ལ་ཞབས་རྗེས་བཞག་པ་ད་ལྟའང་མཇལ་རྒྱུ་ཡོད་
པ་རེད། བསྟན་སྲིད་ལ་ཤིན་ཏུ་སྨིན་པར་མཛད་པ་ཇི་སྲིད་གནང་བ་བརྗོད་
ཀྱིས་མི་ལང་པའི་བཀའ་དྲིན་ཤིན་ཏུ་ཆེའོ། ཉི་གྲགས་སྐུ་ཕྲེང་དྲུག་པ་ཐུབ་
270



བསྟན་འོད་ཟེར་བསྟན་པའི་ཉི་མ་ནི་བོད་རབ་བྱུང་བཅོ་ལྔ་ཤིང་སྟག་(སྤྱི་ལོ་
༡༩༡༩)ལོར་རྟོག་ལྡན་ཤཱཀྱ་ཤྲཱིའི་གདུང་སྲས་ཚེ་དབང་རིག་འཛིན་གྱི་སྲས་སུ་
འཁྲུངས། རྫོགས་ཆེན་ཐུབ་བསྟན་ཆོས་ཀྱི་རྡོ་རྗེ་དང༌། མཁན་ ལྷ་རྒྱལ།
མཁན་ཐུབ་བསྟན། རྟོག་ལྡན་ཤཱཀྱ་ཤྲཱི། འགྲོ་འདུལ་རིན་པོ་ཆེ། མཁན་
ཆེན་ངག་དབང་རྣམ་རྒྱལ་སོགས་དགེ་བའི་བཤེས་གཉེན་དུ་མར་བསྟེན་ནས་
གཞུང་ཆེན་བཅུ་གསུམ་དང༌། རིག་ཆེན་ལྔ་སོགས་སྦྱངས་བརྩོན་གནང་བར་
མཛད། སྡེ་དགེ་རྫོགས་ཆེན་དུ་ལོ་བརྒྱད་ལ་ཆོས་ བཞུགས་གནང༌ སྟེ་ ཐོས་་་
བསམ་རྒྱ་མཚོའི་ཕ་མཐར་བརྒལ་བས་མཁས་པར་གྱུར། ཧོར་ལ་ཐོག་ལ་གར་
ཚང་ལ་བཛྲ་བུམ་སྒྲུབ་དབུ་བཞུགས་རྡོ་སློབ་མཛད་པས་ཆུ་དང་ནམ་མཁའ་ནས་
བཛྲ་གུ་རུའི་སྒྲ་ཡང་གྲགས་པ་དང་། རིལ་བུ་ནམ་མཁར་འཕུར་བ་སོགས་ངོ་
མཚར་བ་བྱུང་བས་དད་པའི་མེ་ཏོག་འདབ་བརྒྱ་བཞད། རི་བོ་དགེ་ལྡན་པ་བེ་
རུ་དགོན་དུ་མ་རིག་མུན་སེལ་བུམ་སྒྲུབ་སྐབས་དཀྱིལ་འཁོར་ན་རིལ་བུའི་སྒྲ་
གྲགས་ཤིང་མེ་འོད་འབར་བཞིན་འཕུར་བ་དང་འཕེལ་བ་སོགས་བྱུང་ནས་མི་
ཕྱེད་པའི་དད་པ་ཐོབ། གཞན་ཡང་སྐུ་ཉིད་ཀྱིས་ལོ་མཚམས་དང་ཟླ་མཚམས་
ལོ་ཟླ་སྦྲེལ་མ་ལོ་ཆེན་ཉི་ཤུ་ལྷག་ཙམ་རིང་བཅད་རྒྱ་མཛད་དེ་ཚེ་བདག་དང་སྙིང་
ཐིག གཏེར་གསར་ཡོངས་རྫོངས་བསྙེན་སྒྲུབ་མཛད་ཅིང་སྒྲུབ་ཁང་ནང་དུ་སྐུ་
ཕྱག་ཕུལ་བས་པང་ཞལ་ཟད་ནས་ཤིང་ལེབ་གཉིས་ཐེངས་གསུམ་བརྗེས་པ་དང༌།
མཚན་མོར་སྤོས་རིང་མདའ་ཚད་གཅིག་ཚེ་རྩོག་པུར་གཟིམ་པ་ལས་གཞན་ཡང་
ཞལ་འདོན་ལ་བརྩོན་པ་མཛད། གཞན་ཡང་སྤྲང་པོ་ལ་སྦྱིན་པ། དད་པས་
ཕུལ་ བས་ མཚོན་ ཆ་ དང༌ འཕྲུལ་ མདའི་ རིགས་ ཚང་ མ་ བེད་ མེད་ བཟོས་ ཏེ།
སེམས་ཅན་མང་པོ་སྲོག་བླུ་དགེ་སྐུལ་ཅི་རིགས་དང་། རྒྱུན་དུ་སྐུ་ངལ་འཛེམས་
མེད་ཀྱིས་ཟུག་རྔུས་མནར་བའི་ནད་པར་སྨན་བཅོས་བྱེད་པ་སོགས་རྙིང་རྗེ་་
བྱམས་ བརྩེ་ ཆེན་ པོས་ བཀའ་ དྲིན་ བསྩལ། སྐུ་ རྟེན་ གུ་ རུ་ སྟོང༌ སྐུ་ དང་།
271



གསེར་དངུལ་རིན་ཐང་བྲལ་བའི་སྐུ་གསུང་ཐུགས་རྟེན་བཞེངས་པ་གནང་མྱོང་
ཡོད། མཐར་བོད་ཆུ་སྟག་(སྤྱི་ལོ་༡༩༦༢)ལོར་དགོངས་པ་ཆོས་དབྱིངས་སུ་
ཐིམ་མོ། ཉི་གྲགས་སྐུ་ཕྲེང་བདུན་པ་ཡོན་ཏན་བཟང་པོ་ནི་བོད་རབ་བྱུང་བཅུ་
དྲུག་ཤིང་སྟག་(སྤྱི་ལོ་ ༡༩༧༩ ) ལོར་མཚོ་སྔོན་ནང་ཆེན་དུ་ཡབ་གྲགས་སྔགས་
དང་ཡུམ་འོད་ཟེར་ གཉིས་ཀྱི་སྲས་སུ་འཁྲུངས། བོད་ས་ཡོས་ (སྤྱི་ལོ་་་་་་་
༡༩༩༩)ལོ་ལྷ་བབས་ཉིན་ལྗོངས་མི་དམངས་སྲིད་གཞུང་གི་གཏན་འབེབས་
བཞིན། ནག་ཆུ་ས་གནས་སྲིད་འཛིན་ཀུང་ཧྲུའུ་དང་རྫོང་སྲིད་གཞུང་འབྲེལ་
ཡོད་སྡེ་ཚན་བཅས་ཀྱི་ཆོག་མཆན་ཐོབ་པ་བརྒྱུད་གསེར་ཁྲི་མངའ་གསོལ་ཞུས་ཏེ་
ད་ལྟ་མཛད་འཕྲིན་སྐྱོང་བཞིན་ཡོད་པ་རེད། གནས་ཆེན་སྒོ་འབྱེད་གཏེར་
ཆེན་ཉི་མ་གྲགས་པ་སྐུ་ཐོག་རིམ་བྱོན་རྣམས་རྫོགས་ཆེན་སྐུ་ཐོག་རིམ་པས་སྐུའི་
ངོས་འཛིན་ཞུ་དགོས་པ་དང་། རྫོགས་ཆེན་སྐུ་ཐོག་རིམ་བྱོན་རྣམས་ཉི་གྲགས་
སྐུ་ཐོག་རིམ་པས་སྐུའི་ངོས་འཛིན་ཞུ་དགོས་པ་ལྟར་ཉི་གྲགས་སྐུ་ཕྲེང་རིམ་བྱོན་
རྣམས་ཀྱི་མཛད་འཕྲིན་རྒྱས་པ་དང་། བོད་ཡུལ་དུ་བཀྲ་ཤིས་པ་རི་བརྒྱུད་ཀྱི་
གཙོ་བོ། ཁམས་དུ་བ་རིའམ་ཁམས་སྲིན་མོ་རྫོང་ཡང་སྒོས་ཁམས་ཤག་རྒྱལ་
བའི་དཀྱིལ་འཁོར་ཡོངས་གྲགས་ཀྱི་གནས་འདིར་བཤད་སྒྲུབ་ཀྱི་བསྟན་པ་་་
བཙུགས་པ་དང༌། བོད་ས་གནས་སྲིད་གཞུང་ནས་རྒྱལ་དབང་རིམ་བྱུང་གི་སྐུ་
ངོས་འཛིན་ཞུ་བའི་སྐབས་དང་ཆོས་སྲིད་གཉིས་ལྡན་གྱི་མཛད་སྒོ་རབ་བྱུང་
བསྙན་རྫོགས་མཛད་པ་སོགས་ལ་གཏོང་སྒོ་གཏོང་བ་དང༌། དེ་བཞིན་སྲིང་
རྫོང་དཀར་མེ་ཆད་མེད་རྒྱུན་འབུལ་བྱེད་དགོས་ཀྱི་ཡོད་པ་རེད། །
གཏེར་རྫས་དང་རིག་དངོས་ཀྱི་སྐོར། གཏེར་རྫས་དང་རིག་དངོས་ཁྱད་
པར་ཅན་གྱི་གསང་འདུས་སོགས་གཏེར་ཁ་ཁག་གི་གཏེར་རྫས་ལ་བཻཌཱུརྱ་ལས་
གྲུབ་པའི་སྐུ་ཚབ་མཐོང་བ་དོན་ལྡན། དམ་རྫས་ཨ་ཐམ་ཧྲི་ཐམ། སྐུ་ཚབ་ལྔ།.
ཆུ་ གླང་ གི་ རྭ། བཻ་རོ་ཙ་ནའི་ཆོས་ གོས། ཨོ་ རྒྱན་ རིན་ པོ་ ཆེའི་ རྡོ་དྲིལ།
272



བདུད་འདུལ་མཁའ་འགྲོའི་ཐུགས་རྟེན། གནམ་ལྕགས་ཀྱི་ཁ་ཊམ་དང་། རྡོ་
རྗེ། སྡིག་པ། པད་རག་གི་ཚེ་བུམ། ཤེར་དཀར་བུམ་པ། འཁོན་ཀླུའི་
དབང་པོའི་སྒྲུབ་ཕུར་ཧཱུཾ་ཆེན་སྒྲ་སྒྲོགས། གོང་ས་ལྔ་པའི་དབུ་ཞྭ་དང་ཕྱག་དྲིལ།
ཤཀྱཱ་ཐུབ་པའི་རིང་བསྲེལ། ལྷ་སྲས་མུ་ཁྲི་བཙན་པོའི་དབུ་ཐོད། བྱ་ཁྱུང་གི་
དབུ་རུས། སྲགྷ་ཧ་སྟིའི་ཡེ་ཤེས་ཕུར་ཁྲ། རྣམ་སྲས་གཟི་དམར་གྱི་བཞེས་
ཞལ། ཆུ་ཤེལ་གྱི་མཆོད་རྟེན་ཁྲུ་གང་བའི་ནང་དུ་སངས་རྒྱས་ཀྱི་འཕེལ་གདུང་
བལྟམས་པ། འབྲུག་པ་རྒྱལ་པོས་ཕུལ་བའི་དུང་དཀར་གཡས་འཁྱིལ་གསེར་
གཤོག་ཅན་ཐོས་གྲོལ་ཆེན་མོ། གནུབས་སྟོན་སངས་རྒྱས་ཡེ་ཤེས་ཀྱི་ཆུ་གླང་གི་
རྭ་ལས་གྲུབ་པའི་གཤིན་རྗེའི་རྭ་ཟོར་རྣམས་དང་། གཞན་ཡང་མི་དང་མི་མིན་
གྱི་དངོས་པོ་དང་ལི་མ་སོགས་མང་དག་བཞུགས་ཡོད་པ་གྲགས་སོ། ། -
བཤད་སྒྲུབ་ཆོས་སྤྱོད་ཉམས་སུ་བཞེས་པ་ནི། བོད་ཟླ་དང་པོའི་ཚེས་
གསུམ་ནས་རང་གཏེར་བླ་མ་བདེ་མཆོག་གི་སྒོ་ནས་བདུད་རྩི་སྨན་སྒྲུབ་གཏེར་
ཆེན་ ཉིད་ ཀྱི་དག་སྣང་ རྡོ་ རྗེའི་ རྒྱ་ གྲམ་ ལྟར་ ཕྱག་ལེན་ ཉིན་ བཅོ་ ལྔ་འཚོགས།
ཡང་ལོ་གཉིས་པར་མ་ཎི་བུམ་སྒྲུབ། ལོ་གསུམ་པར་ཚེ་སྒྲུབ་ཀྱི་བུམ་སྒྲུབ་བཅས་
འཚོགས། དེ་ནས་བཀའ་བརྒྱད་གསང་རྫོགས་བདུན་སྒྲུབ་གཅིག བླ་མ་
དགོངས་འདུལ་བདུན་སྒྲུབ་གཅིག རཏྣ་ཕུར་པ་བདུན་སྒྲུབ་གཅིག ཆོས་
དབང་ཐུགས་ཆེན་ཡང་སྙིང་འདུས་པ་བདུན་སྒྲུབ་གཅིག ཀར་གླིང་ཞི་ཁྲོ་
ཞག་ཉེར་གཉིས། རབ་གནས་ཉིན་གསུམ། ལས་བཞིའི་སྦྱིན་སྲེག་ཟབ་རྒྱས།
རྟ་མགྲིན་དྲེགས་པ་ཟིལ་གནོན་སྒྲུབ་ པ་ ཉིན་ བཅུ། སྨན་ ལྷ་ བདུན་ གཅིག་
གཡང་སྐྱོབ་དང་གསོལ་མཆོད་ཉིན་གསུམ། ཉི་གྲགས་ཡབ་སྲས་གཉིས་ལ་ལོ་
རེས་མོས་བྱས་ནས་སུན་བཟློག་བརྟག་བཞུགས་རྒྱས་པ་ཉིན་གསུམ། ས་ཟླའི་
ཚེས་བཅུ་ ཞག་བདུན་ལ་བདེ་མཆོག ཚེས་བརྒྱད་ཕྱི་དྲོར་གཟབ་འཆམས།
ཚེས་དགུ་ལ་འཆམས་གུར་ཕུབ་པའི་མཛད་སྒོ་ཡུལ་ལྷའི་བསངས་སོགས་མཛད།
273



བཞི་པའི་ཚེས་༡༠ཉིན་སྙན་གྲགས་ཆེ་བའི་ཆགས་རུའི་ཚེས་བཅུ་ཆེ་མོ་ཞེས་ཆོས་
ཕྱོགས་ཀྱི་དུས་ཆེན་མཛད་སྒོ་ཆེ་བའི་སྒྲུབ་པ་དང་གར་འཆམས་ཀྱི་སྒྱུ་རྩལ་རྣམ་
གྲངས་སུམ་ཅུ་ཙམ་ཡོད་པ་དང་། གཞན་ཡང་མཆོད་པའི་རྫས་དང་ཡོ་བྱད་
རྣམས་གཟབ་རྒྱས་བཤམས་པ་དང་གྲ་རྒྱས་པར་ཡོད་ཀྱང་འདིར་ཞིབ་པར་མ་
བཀོད། །
དགོན་པའི་སྒྲིག་ལམ་སྐོར། སྒྲིག་སྲོལ་ཐད་གཙོ་བོ་བླ་བྲང་གི་ཕྱག་་་
མཛོད། མགྲོན་གཉེར། མཁན་པོ་དབུ་མཛད། དགེ་སྐོས་བཅས་དབུ་
ཆེན་བཞི་དང༌། ཤོག་དཔོན་བཞི་བཅས་ཀྱིས་འགན་ཁུར་གནང་གི་ཡོད་པ་
རེད། གོང་གསལ་ནགས་ཤོད་བསྟན་པའི་སྒྲོན་མེ་གསུམ་གྱི་ཡ་གྱལ། ཁམས་
ཉི་མ་གྲགས་པའི་གདན་ས་ཆགས་རི་དགོན་གྱི་ཆགས་སྲོལ་ཡིན་པ་དང་། སྤྱི་
ལོ་ ༡༩༦༡ལོའི་འབྲི་རུ་རྫོང་ གི་ ཡིག་ཚགས་ལྟར་ན་སྐབས་དེར་དགོན་ པ་ གྲྭ་
གྲངས་ཆིག་བརྒྱ་ལྔ་བཅུ་ (བཤད་སྲོལ་ལ་གྲྭ་གྲངས་ཉིས་བརྒྱ་ཡན་མས་ཡོད་་་
སྐད་) ཡོད་པ་བཅས་སོ། །
(གསལ་ བཤད་） ༡༩༦༡ལོའི་ འབྲི་ རུ་ རྫོང་ གི་ ཡིག་ ཚགས་ ལྟར་ ན།
སྐབས་དེར་དགོན་པ་ཕལ་ཆེ་བ་ གྲྭ་གྲངས་དངོས་ཡོད་ལས་ཕྲན་ཙམ་ཉུང་བ་
འདུག སྐབས་དེར་དགོན་པ་སོ་སོའི་གྲྭ་ཐོ་གསལ་པོ་མ་བྱུང་བ་དང༌། ཡང་
ན་གྲྭ་པ་ཐོ་སྐུང་བྱེད་ཚུལ་ཡོད། དངོས་སུ་ལབ་ཚུལ་དང་ནག་ཆུ་ས་གནས་
སྲིད་གྲོས་ལོ་རྒྱུས་རིག་གནས་དཔྱད་གཞི་ནང་འཁོད་དབར་གྲྭ་གྲངས་ཅུང་ཧེ་
བག་ཡོད་འདུག་པས། ཕྲན་གྱིས་ད་རེས་འདིར་ལོ་རྒྱུས་ཀྱི་དཔྱད་གཞི་ཡིན་
པས་དེར་གཉིས་ཀ་བཀོད་ཡོད།
ཆགས་རི་དགོན་ཉམས་གསོའི་དུས་སྐབས་ནི། རིག་གནས་གསར་་་་
བརྗེའི་ལོ་བཅུའི་གོད་ཆགས་ཚབས་ཆེན་བྱུང་རྗེས། སླར་ཡང་ཏང་གི་མི་་་
རིགས་སྲིད་ཇུས་དང་ཆོས་ལུགས་སྲིད་ཇུས་དོན་མཁྱོལ་བྱུང་ཏེ། བོད་རབ་
274



བྱུང་བཅུ་དྲུག་པའི་(སྤྱི་ལོ་ ༡༩༨༥）ལོར་རྒྱལ་སྲས་ཀུན་བཟང་བསྟན་འཛིན་
དང༌། ཐུབ་བསྟག་ཆོས་འབྱོར་གྱིས་གཙོ་བོ་གནང་བའི་རྒན་གྲྭ་བརྒྱད་ཀྱིས་རྩ་
འཛུགས་དང་དད་ལྡན་སེར་སྐྱ་ཕོ་མོ་རྣམས་ཀྱིས་འཐུན་རྐྱེན་ལས་ཉམས་གསོའི་
ལས་གྲྭ་གཉེར་ནས་འཛུགས་སྐྲུན་ཐོབ་པ་ཞིག་རེད། །
སྨྲས་པ། སྔོན་དུས་རྒྱལ་བ་ཤ་ཚུགས་ཅན་འགའ་ཡིས། །
སྔོན་སོང་འཕྲིན་ལས་འགྲོ་ཀུན་ཉིན་མོར་བྱེད། །
སྔོན་མཐའ་མི་དཔོན་མཛད་པ་ཀུན་ཁྱབ་དོན། །
སྔོན་རབས་ལོ་རྒྱུས་ཚད་མའི་བཅུད་ལས་བཏུས། །
ཤུག་ལྡིང་དགོན་དགེ་ལྡན་རྣམ་རྒྱལ་ལྷ་རྩེ་གླིང་།
བརྒྱ་བྱིན་རྐང་འཐུང་གདོང་གནས་ལྡིང་ཀ་ན། །
རྣམ་རྒྱལ་ཁང་བཟང་ལྷ་རྩེ་རིན་ཆེན་གླིང་།
རྣམ་བཤད་རིན་ཆེན་ངོ་མཚར་མུ་ཏིག་ཕྲེང༌། །
ཐོས་འཛིན་ཀུན་གྱི་མཐོང་ཆོས་ཁྱད་པར་འཕགས། །
ཤུག་ལྡིང་དགོན་རྣམ་རྒྱལ་ལྷ་རྩེ་གླིང་ངམ་ཡང་ན་དགེ་ལྡན་རྣམ་རྒྱལ་ལྷ་རྩེ་
གླིང་ཞེས་དགོན་འདི་ཐོག་མར་བདེ་བཤེགས་ཕག་གྲུ་རྡོ་རྗེ་རྒྱལ་པོས་རབ་བྱུང་
གཉིས་པའི་མེ་ལུག་(སྤྱི་ལོ་ ༡༡༢༧)ལོར་ཕྱག་བཏབ་གནང་ཞིང༌། སྐབས་
དེར་ བོམ་ ཕན་ སྟོད་ ཤོག སྨད་ ཤོག ལྕི་ བ་ ཤོག་ གསུམ་ ལ་ ཉི་ དགོན།
གཞུང་དགོན། བློ་དགོན་གསུམ་དེ་རིམ་བཞིན་ཕྱག་བཏབ་པའི་བཀའ་ཕྱག་
ཆུ་བོ་གཉིས་འདྲེས་ཀྱི་ཆོས་བརྒྱུད་ཡིན་ཞིང་། ཕག་གྲུ་དགུང་ལོ་བཅོ་བརྒྱད་
པའི་སྨད་ཆ་ནས་ ཉེར་ གཅིག་བར་བཞུགས། དེའི་རྗེས་འབྲི་གུང་སྐྱོབ་པ་་་
275



འཇིག་རྟེན་མགོན་པོ་ཕེབས་པའི་རྗེས་མར་བཀའ་བརྒྱུད་ གཙང་དགོན་དུ་་་་
བསྒྱུར་བར་མཛད། ཁྱད་པར་དུ་བཀའ་དྲིན་རྗེས་སྐྱོང་ཆེ་བ་ཀརྨ་པཀྴི་དང་
རང་བྱུང་རོལ་བའི་རྡོ་རྗེ་སོགས་ཀྱིས་བཀའ་བརྒྱུད་ལུགས་བཟུང་སྲོལ་གཏོད་
གནང་བ་དང་། དེ་རྗེས་ཡང་འབབ་རོང་བཀའ་བརྒྱུད་ཀྱི་ཆོས་རྒྱུད་བཟུང་བ་
སོགས་དེ་ནས་བཀའ་བབས་ལས་སྨོན་འབྲེལ་བའི་བསྟན་སྲུང་རེ་མ་ཏིས་གསུང་
སྐུལ་རྐྱེན་གྱིས་རྒྱང་གྲགས་གཅིག་སར་དགོན་གསུམ་གཅིག་སྒྲིལ་སྤོས་ནས་ལོ་
གྲངས་༣ ༢༠ རིང་རྒྱལ་བ་བཀའ་བརྒྱུད་པས་གྲུབ་མཐའ་བཟུང། དེ་རྗེས་རབ་
བྱུང་བརྒྱད་པའི་མེ་ཡོས་ (སྤྱི་ལོ་༡༤ ༩༧)ལོར་འཇམ་མགོན་དངོས་སློབ་གྲགས་
པ་ཡ་བཞིའི་ནང་ཚན་རྒྱལ་སྟོན་བློ་བཟང་གྲགས་པས་རི་བོ་དགེ་ལུགས་པའི་
ལུགས་འཛིན་དུ་ཞྭ་བསྒྱུར་ནས་གྲུབ་མཐའ་དགེ་ལུགས་པར་གྱུར། ཆོས་འབྱུང་
བཻཌཱུརྱ་སེར་པོ་ནང་འཁོད་ལྟར་ན་གདན་འཛིན་ཀླུ་འབུམ་པ་དང༌། འཁོར་ར་
ཆོས་ཀྱི་འོད་ཟེར། དབུས་པ་དམ་ཆོས་རྒྱ་མཚོ། ངག་དབང་ཆོས་གྲགས།
སྐྱོར་ ལུང་ བསོད་ ནོར། ལྷ་ དབང་ བཀྲ་ ཤིས། བློ་ བཟང་ དཔལ་ འབྱོར། །
ཚུལ་ཁྲིམས་བཀྲ་ཤིས། རྟ་ཚག་རྗེ་དྲུང༌། འབྲུ་ལ་སྐུ་སྐྱེ་བཅས་དང༌། བླ་མ་
འཇའ་གོང་དབུ་རྒན་ཨ་མགོ་ནས་ཕྱིས་ཀྱི་བླ་མ་བློ་བཟང་ཕན་བདེ་ལེགས་བཤད་
རྒྱ་མཚོའི་བར་དགོན་དེར་སྐུ་ཕྲེང་བརྒྱད་ཕེབས་ཡོད་པ་རེད།
དགོན་དེའི་རྟེན་གྱི་གཙོ་བོ་ནི་རྒྱ་ལི་འཁྲུལ་མེད་ཡིན་པའི་མི་ཚད་ཕྱེད་
གཉིས་ཙམ་ཡོད་པའི་ཇོ་བོ་སྲིད་ཞིའི་གཙུག་ནོར་ཞེས་པ་དེ་སྟོད་གངས་རིའི་ལ་
སྒོ་ནས་སྨད་མཆོད་རྟེན་དཀར་པོའི་བར་ལྷ་སའི་ཇོ་བོ་ཕུད་པའི་ལི་སྐུ་ཚད་གཞི་
འདི་མཚུངས་དོན་དངོས་ཐོག་གཞན་ལ་མེད་པ་བཤད་སྲོལ་ཡོད་པ་དང༌། ཇོ་
བོ་སྐུ་དེའི་གཡས་གཡོན་དུ་ཙན་དན་གྱི་བྱམས་པ་དང་འཇམ་དབྱངས་ཀྱི་སྐུ་མི་
ཚད་གཉིས་ཙམ། རྒྱ་ལི་རྩེ་ཁྲུ་ལོན་པའི་ཉེ་སྲས་བཅུ་དྲུག ཁྱད་པར་དུ་ཙན་
དན་སྦྲུལ་གྱི་སྙིང་པོ་ལས་གྲུབ་པའི་ཇོ་བོ་ཐུགས་རྗེ་ཆེན་པོ་བཅུ་གཅིག་ཞལ་གྱི་སྐུ་
276



རྩེ་ཁྲུ་གང་ལས་ལྷག་པ་སྐུ་ཡོངས་ལ་རང་བཞིན་གྱི་སྦྲུལ་གཟུགས་ཁྱབ་པ་འོག་ཀླུ་
ཡུལ་ནས་གདན་དྲངས་པའི་ཐུབ་དབང་གི་པར་སྐུ་ཚེ་ཁྲུ་གང་དང་སོར་བརྒྱུད་
ཡོད་པ་ཤུག་དགོན་ཡར་སྐུ་ཞེས་སྐད་གྲགས་ཆེ་བ་དང༌། ཡེ་ཤེས་དངོས་་་་་
བཞུགས་ཀྱི་མཐིང་ ཐང་ ༢༡ ཡང་རྒྱལ་དབང་ལྔ་པ་ཆེན་པོས་གནང་བའི་
དམར་ཟོར་དངོས་བཞུགས་ཀྱི་མཐིང་ཐང་ཤང་ཁྲག་གིས་བྲིས་པ་དྲིལ་ཁུར་མ་
ཞེས་ལོ་རྒྱུས་ལྡན་པ་ཞིག་ཡོད་པ། ཡང་རྩ་འགངས་ཤིན་ཏུ་ཆེ་བའི་གསེར་སྐུ་
ཐོག་གདུགས་མ་དང༌། ཐུབ་སྐུ་ཛྷགླི མ་མ། ཨ་མདོ་བླ་མའི་གཏེར་མ་ཐུབ་
དབང་སྐུ་གཅིག རྒྱུ་རིན་ཆེན་འཇང་དམར་ལས་བསྐྲུན་པ་ཐུབ་སྐུ་འཛམ་
གླིང་གཡས་བཞགས་ཞེས་པ་དང་། སྐྱོབ་པ་འཇིག་ རྟེན་མགོན་པོའི་ ཕྱག་་་་
ཞབས་བཞིའི་རྗེས་ཡོད་པ་དེར་གསེར་བྱུགས་པ་དང་རྒྱབ་ཡོལ་ཙན་དན་བསེང་
བརྐོས་ཅན། ཀརྨ་པཀྴི་དང་རོལ་བའི་རྡོ་རྗེ་གཉིས་ཀྱི་ཕྱག་ཞབས་ཀྱི་རྗེས་རྡོ་ལ་
བྱོན་པ་གཉིས། རྗེ་ཙོང་ཁ་པའི་ཞབས་ལྷམ། དོན་འགྲུབ་ཆོས་རྗེའི་དབུ་ཞྭ་
སོགས་ཁྱད་པར་ཅན་གྱི་རྟེན་རྩ་ཆེན་བཞུགས་ཡོད་པ་རེད། གསུང་རྟེན་གཙོ་
བོ་ནི་དབུ་རྩེར་བཀའ་འགྱུར་འཛམ་གླིང་རྒྱན་ཞེས་པ་དེ་ཡིག་འབྲུ་རེར་གསེར་ཞོ་
རེ་དང་ཚགས་རེར་སྐར་རེ་ཡོད་པའི་བཀའ་འགྱུར་དང༌། བུ་སྟོན་རིན་ཆེན་
གྲུབ་ཀྱི་ཕྱག་བསྟར་མ་བཀའ་འགྱུར་བྲིས་མ་བཅས་བཀའ་འགྱུར་ཚར་ཕྱེད་དྲུག་
ཡོད་པ་དང༌། བཀའ་འགྱུར་ཕྱེད་དེ་རྭ་ཁྱིམ་དགོན་ལ་བཞུགས་ཡོད་སྲོལ་་
འདུག བསྟན་འགྱུར་གཅིག་དང་འབུམ་རྒྱས་འབྲིང་བསྡུས་གསུམ་དང་་་་
བཀའ་འབུམ་སྣ་ཚོགས་ཡོད་པ། གཞན་ཡང་རྒྱུད་སྡེའི་ཆོ་གའི་ཕྱག་དཔེ་དང་
གསུང་རྟེན་ཚད་མེད་བཞུགས་ཡོད་པ་རེད། རྒྱུད་སྡེའི་ཆོ་ག་ཉམས་བཞེས་ནི་
གསང་བདེ་འཇིགས་གསུམ་དང་ཀུན་རིག་བཅས་ཀྱི་སྒྲུབ་མཆོད་དང་བདག་
འཇུག མ་ཎི་བུམ་སྒྲུབ། དུས་སྟོན་གྱི་གར་འཆམ། གཞི་གསུམ་དང༌།
ལྔ་མཆོད། བསྐང་གསོ། ལྕགས་མཁར་གཏོར་ཟློག ཟླ་རིམ་དང་ལོ་རིམ་
277



གྱི་ཉ་དགུ་དུས་མཆོད། ཆོས་འཕྲུལ་སྨོན་ལམ་ཆེན་མོ་སོགས་ཆོ་ག་ཕྱག་ལེན་
ཉམས་མེད་ཡོད་པ་སྟེ། ཤུག་ལྡིང་དགོན་ལོ་འཁོར་ཆོས་ལུགས་བྱེད་སྒོ་ནི་བོད་
ཟླ་དང་པོར་མཆོད་སྤྲིན་སྨོན་ལམ་ཆེན་མོ་ཉིན་༧དང༌། བོད་ཟླ་ ༢ པར་གསང་
འདུས་དཀྱིལ་ཆོག་ཉིན་༧དང་ལྟུང་བཤགས་མདོ་ཆོག་ཉིན་༧ བོད་ཟླ་ ༢ པར་
འཇིགས་བྱེད་དཀྱིལ་ཆོག་ཉིན་༧དང་གསང་འདུས་ཉིན་༧ བོད་ཟླ་༩ པར་མ་
ཎི་རིལ་སྒྲུབ་ཉིན་༤ དང་ལྷ་མོའི་བརྟེན་མདོས་ཉིན་ ༢ བོད་ཟླ་༥པར་དབྱར་
འབྲོག བོད་ཟླ་༦པའི་ནང་དབྱར་གནས་དང་ཀུན་རིག་བདག་འཇུག་ཉིན་༧
བོད་ཟླ་༧པར་དབྱར་གནས་དང་འཇིགས་བྱེད་དཀྱིལ་ཆོག་དང་ས་ཐིག་བཅས་
ཉིན་༩ བོད་ཟླ་༨ པར་ཚེ་སྒྲུབ་ཉིན་༧ བོད་ཟླ་དགུ་པའི་ནང་ཀུན་རིག་
དཀྱིལ་ཆོག་ཉིན་༡༠ བོད་ཟླ་༡༠ པར་དགེ་ལྡན་ལྔ་མཆོད་ཉིན་༡ བོད་ཟླ་
༡ ༡ནང་བསྟན་སྲུང་ཡོངས་ཀྱི་སྤྱི་མཐུན་གཏོར་ཆེན་ཉིན་༣ བོད་ཟླ་ ༡༢ ནང་
གཤིན་རྗེའི་ལྕགས་མཁར་ཉིན་ ༢ སོགས་དང༌། གཞན་ཡང་ཟླ་རིམ་ཚེས་དུས་
མཆོད་ནི་ཚེས་ བརྒྱད་ དང༌། བཅུ། བཅུ་ གཅིག བཅོ་ལྔ། ཉེར་ལྔ།
གནམ་སྟོང་། བོད་ཟླ་ ༢ པའི་ཚེས་ ༢༩དང༌། བོད་ཟླ་༦པའི་ཚེས་ ༤ ལ་ལྷ་
མོའི་བསྐོང་བཤགས་འཁྲུལ་སྐོང་བཅས་དུས་མཆོད་ཆག་མེད་འཚོགས་ཀྱི་ཡོད་
པ་རེད།
སྒྲིག་སྲོལ་ལམ་ལུགས་ཐད་འགན་འཁུར་གཙོ་བོ་དགོན་བདག་འབྲས་་་
སྤུངས་བློ་གླིང་གྲྭ་ཚང་དང་བོམ་ཕན་ཤོག་བཞིའི་དཔོན། ཕྱག་མཛོད་འགན་
འཁུར་དབུ་ཆོས་བཀའ་བཅུ་གཅིག་དང་དབུ་མཛད་གཅིག དགེ་སྐོས་གཉིས།
འཛིན་དཔོན་གཅིག ལས་སྣེ་མི་བཞི་བཅས་བསྡོམས་བཅུ་ གཅིག་ཡོད་པ་
དང༌། ༡༩༦༡ལོའི་རྫོང་ཡིག་ཚགས་ལྟར་ན་དགོན་དེར་གྲྭ་གྲངས་ ༣༨ (ནག་
ཆུའི་རིག་གནས་ལོ་རྒྱུས་དཔྱད་གཞིར་གྲྭ་གྲངས་༥༠)ཡོད་པ་འདུག
དགོན་གནས་གཡས་གཡོན་དུ་རྩ་ཆེའི་གནས་རི་དང་དུར་ཁྲོད་ཡོད་སྟེ།
278



ཤར་ཕྱོགས་སུ་ཡོད་པའི་གསང་ཆེན་རོལ་པའི་དུར་ཁྲོད་ནི་རིགས་ལྔའི་ཚུལ་དུ་
ཁག་ལྔ་རུ་ཕྱེ་བ་ལྟར་གནས་ཡོད་པའི་གཙོ་བོ་སྒྲུབ་པ་བཀའ་བརྒྱད་ཀྱི་དཀྱིལ་
འཁོར་བཞུགས་པའི་ཚུལ་གྱི་ས་དཔྱད་ཁྱད་པར་ཅན་དང༌། དབུས་སུ་དཀྱིལ་
འཁོར་ནང་མ་ཞེས་པ་དེར་ཆེ་རྒྱུད་ཀྱི་དུར་ས་ཞེས་བླ་མ་དང༌། དགེ་བཤེས།
དགེ་སློང་ཁྱད་པར་ཅན་དང་རིགས་མཐོ་ཞིང་ཆོས་ཅན་གྱི་སྐྱེས་པ་དང་གུད་མེད་
ཀྱི་ཆེ་དུར་ཟེར་བ་དེ་སྟོད་དུ་ཡོད། སྤྱིར་གཏང་གི་སེར་སྐྱ་ཕོ་མོའི་དུར་ས་སྨད་
དུ་ཡོད་པ་རེད། དེར་ས་མིག་འཚོལ་མི་དགོས་ཞེས་དེའི་ཞོལ་དུ་ཀམ་ཞོང་པ་
རྩར་ཞེས་པ་སྤྱི་དུར་ཞིག་དང་། གཞན་ཡང་གཡས་གསོན་དུ་དབང་དྲག་ཆེ་
བའི་དུར་དང་མི་རྒྱུད་བཟང་ཞིང་རིང་བའི་དུར་དང༌། གྲི་དུར་དང་ཆུ་དུར་
སོགས་ཡོད། བྱང་ཤར་མཚམས་སུ་བདུད་འདུལ་མཆོད་རྟེན་ཀྱི་དབྱིབས་བྲག་
རང་བྱུང་ཡོད་པ་སོགས་ཞིབ་ཕྲའི་སྣོད་ཀྱི་ཆགས་ཚུལ་ མཚན་མ་བཟང་པོའི་་
མཚུངས་ཆོས་ལྡན་ཡོད་པ་དེ་རྣམས་ས་མིག་འཚོལ་དགོས། ཉི་གྲགས་གཏེར་
ཆེན་གྱིས་སྲིན་རྫོང་གནས་ཀྱི་ལྷོ་ཕྱོགས་སུ་ཡོད་པའི་དུར་ཁྲོད་གསང་ཆེན་རོལ་པ་
ཞེས་པ་ནི་ཞི་ཁྲོའི་དཀྱིལ་འཁོར་སྤྱི་དང་ཁྱད་པར་རཏྣ་ཧེ་རུ་ཀའི་གནས་ས་ཡིན་
པ་གསུངས་འདུག དུར་ས་འདིར་བསྐྱལ་བའི་ཕན་ཡོན་ནི་དགེ་འདུན་སྟོང་
ཁྲག་གཅིག་ལ་ཉིན་བདུན་བསྙེན་བཀུར་ཞུས་ཏེ་ངན་སོང་སྦྱོང་བའི་ཆོ་ག་ཚར་རེ་
ཞལ་འདོན་གནང་བ་དང་ཉིན་རེར་མཆོད་སྤྲིན་སྣང་ལྔ་སྟོང་ཕྲག་རེ་ཕུལ་བའི་
དགེ་བའི་བསོད་ནམས་འ ཐོབ་བོ་ཞེས་གསུངས་པ་དང་དཀྱིལ་འཁོར་འདིར་ཤ་
ཁྲག་འཐོར་བའི་སྡིག་ཅན་ཡིན་ཡང་སྐྱེ་བ་བདུན་ལ་ངན་སོང་མེད་ཅེས་གྲགས་སོ།
དུར་ཁྲོད་འདི་དང་ནགས་ཤོད་སྟོད་ཀྱི་ལྟ་སྨོན་དུར་ཁྲོད་དང༌། བར་གྱི་འགོམ་
དགོན་གྱི་ཉི་གླིང་དུར་ཁྲོད་བཅས་ནི་སྔོན་བྱོན་གྱི་རིས་མེད་སྐྱེས་ཆེན་ཚད་ལྡན་
རྣམས་ཀྱིས་དུར་ཁྲོད་གཞན་ལས་ལྷག་པ་གནས་ས་ཁྱད་པར་ཅན་ཡིན་གསུངས་
པར་གྲགས་སོ། ， དགོན་གྱི་ལྷོ་ངོས་སུ་ཆགས་པའི་ཅིཏྟ་ཐུགས་ཀྱི་རིའམ་ཟངས་
279



མདོག་དཔལ་རིར་གྲགས་པའི་གནས་འདི་སྔོན་བྱོན་གྱི་པཎྜི་ཏ་ཆེན་པོ་ཀླུ་སྒྲུབ་
ཡབ་སྲས་ཀྱིས་བྱིན་ཀྱིས་བརླབས་ཤིང༌། དུས་ཕྱིས་སུ་ ཐོག་མའི་གནས་ སྒོ་་
འབྱེད་མཁན་འཕགས་པ་ལྷ་ཡིན་ལ་དེ་བཞིན་སྟག་ཕུ་གར་དབང་དང་གཏེར་
སྟོན་ཆོས་སྐྱོང་གླིང་པས་གནས་སྙིང་ཟངས་མདོག་དཔལ་རི་དང་གནས་གསར་
མཁའ་འགྲོ་འབུམ་རྫོང་གཉིས་གནས་སྒོ་གསར་འབྱེད་དང་གནས་ཡིག་གཏན་
འབེབས་གནང་བའི་ནང་། གཡས་ཟངས་མདོག་དཔལ་རི་དཔའ་བོའི་རི། །
ལས་དག་པ་རྣམས་ཀྱི་སྣང་ངོ་རུ། ། ལྷ་སྒྲུབ་པ་བཀའ་བརྒྱད་དཔལ་དགུའི་
དཀྱིལ། །གྲངས་བདུན་བརྒྱ་ཉེར་ལྔའི་ལྷ་ཚོགས་བཞུགས། ཞེས་སོགས་ཞིབ་
ཕྲའི་རང་བྱོན་བརྡ་རྟགས་སྐོར་ཚད་ཕན་ཡོན་རྣམས་གསུངས་ཤིང༌། ཀུན་གྱི་
མཐོང་ཆོས་ཡོད་པའང་རི་བྲག་གཞན་ལ་མ་བརྟེན་པའི་རང་ཚུགས་ཐུབ་པ་ལྟ་བུ་
ཀེ་རེར་ལངས་ནས་ཡོད་པ་དེ་ནི་ཀུན་ལས་ཁྱད་པར་འཕགས་པའི་ངོས་འཛིན་གྱི་
ཡོད། ཞི་རྒྱས་དབང་དྲག་གི་དབྱིབས་དང་། གནས་ཆེན་ཙ་རི་ཊའི་ཆགས་
ཚུལ། སྐབས་འགར་སྤྲེའུ་དང་བྱ་རིགས་སྣ་ཚོགས་ངོ་མཚར་ལྡན་པ་མིག་གིས་
མཐོང་རྒྱུ་ཡོད། དགོན་གྱི་ཤར་ལྷོར་ཆགས་པའི་གནས་ནི། གཡོན་ཨེ་ཀ་ཛ་
ཏི་དཔའ་མོའི་རི། ། ལས་དག་པ་རྣམས་ཀྱི་སྣང་ངོ་རུ། ། མ་མཁའ་འགྲོ་ཁྲོ་
ནག་སྡེ་ལྔའི་གནས། ། གྲངས་འབུམ་ཕྲག་གཅིག་གི་ལྷ་ཚོགས་བཞུགས། །
ཞེས་པའི་གནས་དེར་སྒྲུབ་ཕུག་དང་། དབང་ལྔ་རང་བྱོན་སོགས་སྣ་ཚོགས་
ཡོད་ཅིང་གནས་དེའི་ནུབ་བྱང་དུ་མཁའ་སྤྱོད་མའི་ དཀྱིལ་འཁོར་ཡབ་ཡུམ་་་
གནས་དགོན་ཟུང་འབྲེལ་གྱི་སྲུང་མ་དམག་ཟོར་མ་ཡི་ནུབ་བྱང་དུ་རླུང་མཁར་
ལྕོག་པུ་ཞེས་པ་སྒྲོལ་མ་དཀར་སྔོན་དང་རྟ་མགྲིན་གྱི་གནས་བྲག་རང་བྱོན་རྡོ་
མགོ་ཡོད་པ་བཅས་དང༌། ཀམ་མདོའི་ཀླུ་བཙན་དམར་སྣེ་སྤུན་བདུན་ཡོད།
(ཟངས་རི་སྤུན་བདུན་ཡང་ཟེར་) ནགས་ཤོད་རོང་སྐོར་ སྐབས་ སུ་ གནས་་་་
དགོན་འདི་ཙམ་མ་ཚད་ཨར་ཚ་མཧཱ་བཛྲ་ཡི་གཟིམས་ཤག་ཅེས་པ་ཕྱིས་སུ་འགྲོ་
280



འདུལ་བླ་མའི་གཟིམས་ཤག་དེ་སྐོར་ཁོངས་ཚུད་དགོས་པ་དེ་ལྟར་གནས་དགོན་
གྱི་ལོ་་༌རྒྱུས་སྐོར་ཆ་ཙམ་བཀོད་པ་ལགས་སོ། རྗེས་སུ་རིག་གནས་གསར་བརྗེ་
ཆེན་པོའི་ལོ་ ༡༠ ཡི་གོད་ཆགས་བྱུང་རྗེས། སླར་ཡང་ཏང་གི་ཆོས་ལུགས་སྲིད་
ཇུས་ཡང་དག་འོག་དུ་ཤུག་ལྡིང་དགོན་འདི་བོད་རབ་བྱུང་བཅུ་དྲུག་པའི་ཤིང་བྱི་
( སྤྱི་ལོ་ ༡༩༨༩ ) ལོར་དགེ་སློང་ཐུབ་བསྟན་བསྟན་འཛིན་དང་ཡོན་ཏན་གྱིས་
གཙོ་བོ་གནང་བའི་རྒན་གྲྭ་བདུན་གྱིས་ཉམས་གསོའི་ལས་གྲྭ་མགོ་བཙུགས་ནས་
ད་ལྟ་ཅུང་ཡག་ཙམ་གྲུབ་ཡོད་པ་རེད།
སྨྲས་པ། གང་ཞིག་ཚོགས་གཉིས་ཤིང་རྟས་ལེགས་དྲངས་ཤིང་། །
ངོ་མཚར་དཔག་མེད་ནང་ནས་ཆ་ཤས་ཙམ། །
ཕྱི་རབས་འོད་ཟེར་འཕྲོས་པའི་འགྲོ་བློ་ཡི། །
མུན་སེལ་འགྲོ་བའི་མགོན་དཔུང་ལྡན་གྱུར་ཅིག ། །
ཆོས་སྡེ་དགོན་རི་བོ་དཔལ་འབར་གླིང་།
རྒྱལ་བ་ཀུན་ལས་ལྷག་པའི་ཐུགས་རྗེ་ཅན། །
སངས་རྒྱས་ཀུན་གྱི་གསུང་ངོར་གཅིག་བསྡུས་པ། །
འགྲོ་བ་ཀུན་ལ་བརྩེ་བའི་བདག་ཉིད་ཅན། །
སྙིང་རྗེའི་རང་གཟུགས་ཕྱག་ན་པདྨོར་འདུད། །
དེ་ཡང་དགོན་འདི་ནི་སྡེ་སྲིད་སངས་རྒྱས་རྒྱ་མཚོས་མཛད་པའི་དགའ་
ལྡན་ཆོས་འབྱུང་བ་སེར་ནང་འཁོད་སྟག་གདོང་རི་བོ་དཔལ་འབར་ཟེར་བ་དེ་
ཡིན། དགོན་འདི་ཉིད་ཕྱག་བཏབ་མཛད་པ་པོ་ནི་སྟག་ཕུ་སྐུ་ཕྲེང་དང་པོ་གུ་
ཤྲཱི་དཔལ་ལྡན་དོན་འགྲུབ་ཀྱིས་ཕྱག་བཏབ། ཁོང་ནི་འཇམ་མགོན་ཆོས་ཀྱི་
རྒྱལ་པོ་ཙོང་ཁ་པ་ཆེན་པོའི་དངོས་སློབ་ཁྲི་སྟེང་མཛེས་པའི་བླ་མ་བཞི་ཡི་ཡ་གྱལ་
281



ཡིན་ཞིང་། བོད་རབ་བྱུང་དྲུག་པའི་ཆུ་ཕོ་ཁྱི་ (སྤྱི་ལོ་ ༡༣༨༢ ) ལོར་ལྷོ་ཁ་ཨེ་
གོང་པོར་འཁྲུངས། དགུང་ལོ་ཉེར་གསུམ་ཐོག་ལྷ་སར་སྐྱིད་ཆུ་ཤར་ཁའི་སྟག་
ཕུ་ཆོས་སྡེའི་གདན་སར་ཕེབས། ཁོང་གི་མཛད་འཕྲིན་རྣམ་པར་རྒྱལ་བའི་
སྐབས་དེར་གོང་མ་ཆེན་པོས་གུ་ཤྲཱིའི་མཚན་སྙན་གནང་བས་སྙན་པའི་གྲགས་པ་
ཕྱོགས་ཀུན་དུ་ཁྱབ། དེ་ནས་ནགས་ཤོད་དུ་ཕེབས་ཏེ་སྟག་གདོང་རི་བོ་དཔལ་
འབར་དང་ལྷ་རི་བདེ་ཆེན་ཆོས་འཁོར་གླིང་སོགས་ཕྱག་བཏབ། དེ་རྗེས་རིམ་
བཞིན་ཀོང་པོ་རྒྱ་མདའི་ཁུལ་གྱི་ཉང་པོ་དང་བླ་རུ་དགོན་སོགས་གཞིས་དགོན་
འགའ་ཡང་ཞོར་འཛིན་མཛད། ཁོང་གི་གསུང་རྩོམ་ནི་ཆོ་ག་རྣམ་བཤད་དང་།།
སྔོན་འགྲོ་རྗེས་དབང་། བར་དོའི་ངོ་སྤྲོད་དྲིས་ལན་བཅས་པོ་ཏི་གཅིག་་་་
བཞུགས་ཡོད་ཚུལ་འདུག དེ་ལྟར་བསྟན་པའི་བྱ་བ་འཛིན་སྐྱོང་སྤེལ་གསུམ་
མཛད། དགུང་ལོ་གྱ་ལྔ་ལ་ཕེབས་པ་བོད་རབ་བྱུང་བརྒྱད་པའི་མེ་ཕོ་ཁྱི་ (སྤྱི་
ལོ་ ༡༩༦༦)ལོར་གཟུགས་སྐུའི་བཀོད་པ་ཆོས་དབྱིངས་སུ་ཐིམ། སྟག་ཕུ་སྐུ་
ཕྲེང་གཉིས་པ་ཆོས་རྒྱལ་བསྟན་འཛིན་ནི། དེའི་སྐུ་སྐྱེ་ཞང་པོ་ཆོས་རྒྱལ་བསྟན་
འཛིན་སྟག་ཕུ་རང་གི་གདུང་རྒྱུད་དུ་འཁྲུངས། ཁོང་ནི་སྐུ་ཕྲེང་གོང་མ་གུ་ཤྲཱི་
དཔལ་ལྡན་དོན་འགྲུབ་ཀྱི་རྗེས་འཛིན་གནང་སྟེ་གུ་ཤྲི་ཆེན་པོའི་མཛད་འཕྲིན་
སྐྱོང་མྱོང་བའི་གཞིས་དགོན་སྟག་གདོང་རི་བོ་དཔལ་འབར་དང༌། རྒྱ་ཤོད་
པད་དཀར། ལྷ་རིའི་བདེ་ཆེན་གླིང༌། ཉང་པོ་རྒྱ་ནང་བླ་རུ་དགོན་སོགས་
བསྟན་འགྲོའི་ཕན་བདེའི་མཛད་བཟང་བླ་ན་མེད་པ་སྐྱོང་མཁན་ཞིག་ཡིན་པ་
དོན་ཀྱིས་རྟོགས་ཐུབ། གང་ལགས་ཤེ་ན། ཁོང་གི་སྐུ་གོང་མ་གུ་ཤྲཱི་དཔལ་
ལྡན་དོན་འགྲུབ་སྤྱི་ལོ་ ༡༩༦༦ལོར་སྐུ་གཤེགས་པ་ནས་ཁོང་གི་སྐུ་ཕྲེང་གསུམ་པ་
ངག་དབང་ཆོས་གྲགས་བཟང་པོ་སྤྱི་ལོ་ ༡༩༩༣ལོར་སྐུ་འཁྲུངས། བར་དུ་ལོ་
ངོ་ཉེར་བརྒྱད་ལས་མེད་པས་དེའི་བར་དུ་དགུང་གྲངས་ག་ཚོད་ཡིན་མིན་རྟོགས་
མ་ཐུབ། སྟག་ཕུ་སྐུ་ཕྲེང་གསུམ་པ་ངག་དབང་ཆོས་གྲགས་བཟང་པོ་ནི་བོད་
282



རབ་ བྱུང་བརྒྱད་པའི་ཆུ་གླང༌(སྤྱི་ལོ་ ༡༩༩༢)ལོར་ སྟག་ ཕུར་ སྐུ་བལྟམས།
སྐུ་ཆུང་ངུའི་དུས་ནས་སྟག་ཕུ་ཆོས་སྡེར་ཕེབས་ནས་རབ་ཏུ་བྱུང་། ཐོག་མར་
ཡི་གེ་འབྲི་ཀློག་ལ་སྦྱངས་པ་ཚེགས་མེད་མཁྱེན་ཅིང་། མདོ་སྔགས་ཀྱི་གཞུང་
ཟབ་མོ་ལ་ཐོས་བསམ་རྩེ་གཅིག་ཏུ་གནང་ནས་མཁས་པར་གྱུར་ཏེ་རྒྱུད་སྨད་དུ་
འཆད་ཉན་མཛད། དེ་ནས་དགའ་ལྡན་བྱང་རྩེར་ཕེབས། དགུང་གྲངས་
དྲུག་ཅུར་བཞེས་པ་རབ་བྱུང་དགུ་པའི་ཆུ་ཁྱི་ (སྤྱི་ལོ་ ༡༥༥༢）ལོར་དགའ་ལྡན་
གསེར་ཁྲིར་འཁོད་པས་དགའ་ལྡན་ཁྲི་རབས་ཉི་ཤུ་པ་ཡིན། གནས་བརྟན་
བཅུ་དྲུག་གི་གོས་སྐུ་གསར་བཞེངས་མཛད། དགུང་ལོ་རེ་གཉིས་པ་ཤིང་སྟག་
(སྤྱི་ལོ་ ༡༥༥ ༩ ) ལོར་སེ་ར་ཐེག་ཆེན་གླིང་གི་ཁྲི་ཐོག་བཅུ་བཞི་པའི་ཁྲིར་ཕེབས།
བོད་རབ་བྱུང་དགུ་པའི་ས་ལུག་ (སྤྱི་ལོ་ ༡༥༥༩) ལོའི་བོད་ཟླ་དགུ་པའི་ཚེས་
བཅུ་ཉིན་དག་པའི་ཞིང་དུ་གཤེགས། དགོངས་རྫོགས་དངུལ་གདུང་རྣམ་རྒྱལ་
མཆོད་རྟེན་བཞེངས་ ཏེ་ དངུལ་གདུང་རིན་པོ་ཆེ་ གཡས་གྲལ་གཉིས་པ་་་་་་
བཞུགས་སོ། སྟག་ཕུ་སྐུ་ཕྲེང་བཞི་པ་བློ་བཟང་བསྟན་པའི་རྒྱལ་མཚན་(ངག་
དབང་བློ་གྲོས་རྒྱ་མཚོ་）མཆོག་ནི་ཀོང་སྟོད་ཉང་པོ་རྒྱ་ནང་དུ་གནུབས་ཀྱི་རིགས་
སུ་ཡབ་སྔགས་འཆང་དཀོན་མཆོག་སྙན་གྲགས་དང༌། ཡུམ་འཛོམས་པ་སྐྱིད་
གཉིས་ཀྱི་སྲས་སུ་བོད་རབ་བྱུང་བཅུ་གཉིས་པའི་ཤིང་རྟ་(སྤྱི་ལོ་ ༡༧༡༩)ལོར་
འཁྲུངས། དོ་བོ་མགོའི་བླ་ཟུར་པ་ཆུ་མཁར་སྤྲུལ་སྐུའི་དྲུང་དུ་དབུ་སྐྲ་གཙུག་
ཕུད་ཕུལ། མཚན་ཡང་ངག་དབང་ཡེ་ཤེས་གསོལ། དགུང་ལོ་ལྔ་ལ་སོན་
སྐབས་མཁས་པ་རྡོ་རྗེ་རྒྱལ་མཚན་གྱིས་ཡི་གེ་འབྲི་ཀློག་བསླབས། དགུང་ལོ་
བཅུ་གཉིས་ལ་བསང་དོ་བོ་དགོན་གྱི་བླ་མ་མཛད། དགུང་ལོ་བཅུ་གསུམ་ལ་
སྟག་ཕུ་ངག་དབང་ཆོས་གྲགས་ཀྱི་ཡང་སྲིད་དུ་ངོས་འཛིན་ཞུས། དགུང་ལོ་
བཅོ་ལྔ་པ་ཉང་པོ་བྲག་དཀར་ལྷ་ཆུའི་དགོན་པར་ཟབ་མོ་ཏིང་ངེ་འཛིན་ལ་སྒྲུབ་
པ་རྩེ་གཅིག་ཏུ་བཞུགས། དགུང་ལོ་བཅུ་དྲུག་པར་རྒྱུད་སྨད་མཁན་པོ་ངག་
283



དབང་ཆོས་ལྡན་དྲུང་དུ་རབ་བྱུང་སྒྲུབ། མཚན་ལ་ངག་དབང་བློ་གྲོས་རྒྱ་མཚོ་
ཞེས་གསོལ། ལོ་དེར་ནགས་ཤོད་སྟག་ཕུ་པད་དཀར་(བན་མཁར་དགོན་)
དགོན་དུ་གདན་དྲངས། དགུང་ལོ་བཅུ་དགུ་པར་དབུས་སུ་ཕེབས་ཏེ་འབྲས་
སྤུངས་བློ་གསལ་གླིང་དུ་ཆོས་བཞུགས་མཛད། དགེ་བཤེས་འཇམ་དབྱངས་
ཕུན་ཚོགས་དང་ལྷོ་པ་དགེ་འདུན་བདེ་ལེགས་སོགས་ལ་བསྟེན་ནས་གཞུང་ཆེན་
བཀའ་པོད་ལྔ་གསན་བཞེས་མཛད། དགུང་ལོ་ཉེར་བདུན་ལ་ལྷ་ལྡན་སྨོན་
ལམ་ཆེན་མོར་གྲྭ་སྐོར་མཛད། དེ་ནས་མདོ་སྔགས་ཀྱི་ཆོས་དང་རྩིས་འབྲས་
དཀར་ནག་སོགས་གསན་སྦྱོངས་གནང་ནས་དགུང་ལོ་སུམ་ཅུ་པར་རྒྱལ་དབང་
སྐལ་བཟང་རྒྱ་མཚོ་ལས་བསྙེན་རྫོགས་ཀྱི་སྡོམ་པ་བཞེས། དེ་ནས་ནགས་ཤོད་
དུ་ཆིབས་བསྒྱུར་གནང་སྟེ། གོང་ས་མཆོག་གི་བཀའ་ལུང་ལྟར་རྟེན་འབྲེལ་
སྨོན་ ལམ་ མཐུས་ སྐུ་ གསུང་ ཐུགས་ རྟེན་ བཞེངས་ པ་ དང༌། གནས་ གཏེར།
གསང་གཏེར་སོགས་བསྟན་འགྲོའི་ཕན་བདེའི་མཛད་འཕྲིན་ཁྱད་དུ་འཕགས་པ་
ཡོད་པར་དགོངས་ནས་དབེན་གནས་བཀའ་གདམས་ཆོས་ཀྱི་ཕོ་བྲང༌(ད་ལྟའི་
དགེ་འཕེལ་བྱང་ཆུབ་ གླིང་)ཕྱག་བཏབ། ནགས་ཤོད་རབ་བརྟན་དགོན་་་
སོགས་དགོན་པ་ཁག་ལ་གཞི་གསུམ་ཕྱག་ལེན་དང༌། མདོ་སྔགས་ཀྱི་ཆོས་་
འཁོར་བསྐོར། ཁོང་གི་གསུང་རྩོམ་ནི་ཆོས་ཚན་དྲུག་ཅུ་ལོན་པའི་པོད་གཉིས་
བཞུགས། དགུང་ལོ་ཞེ་དགུ་ལ་ཕེབས་པ་རབ་བྱུང་བཅུ་གསུམ་པའི་ཆུ་རྟ་(སྤྱི་
ལོ་ ༡༧༦༢)ལོར་དགོངས་པ་ཆོས་དབྱིངས་སུ་གཤེགས། རྗེ་འདིའི་སྐབས་ ་
འབྲས་སྤུངས་ཚོགས་ཆེན་སྤྲུལ་སྐུའི་གོ་གནས་དང་། མདོ་དར། སུས་རྣ་ཆ།
རྟ་དར་བཅས་གོང་ས་མཆོག་གིས་བསྩལ། སྟག་ཕུ་མཁན་སྤྲུལ་གྱི་མཚན་
གསོལ་བ་འཇམ་དབྱངས་གོང་མ་ཆེན་པོས་ཆོ་ལོ་དང་གསེར་ཐམ་སོགས་གནང་
བས་སྙན་གྲགས་ཕྱོགས་ཀུན་ཁྱབ་བོ། སྟག་ཕུ་ལྔ་པ་གར་དབང་བློ་བཟང་ཆོས་
ཀྱི་དབང་ཕྱུག་(གར་དབང་པདྨ་དབང་ཕྱུག་）ཅེས་མཚན་ཡོངས་སུ་གྲགས་པ་
284



འདི་ཉིད་ཡུལ་ཉང་པོའི་མྱིང་ཕུ་གཡུ་ལུང་དུ་ཡབ་ཕུན་ཚོགས་བསྟན་འཛིན་དང་
ཡུམ་བདེ་ཆེན་བུ་ཁྲིད་གཉིས་ཀྱི་སྲས་སུ་རབ་བྱུང་བཅུ་གསུམ་པའི་ཤིང་བྱ་(སྤྱི་
ལོ་༡༧༦༥)ལོར་འཁྲུངས། དགུང་ལོ་ལྔ་ཐོག་པཎ་ཆེན་དཔལ་ལྡན་ཡེ་ཤེས་
ཀྱིས་སྟག་ཕུ་བློ་བཟང་བསྟན་པའི་རྒྱལ་མཚན་གྱི་སྤྲུལ་སྐུར་ངོས་འཛིན་མཛད་
ནས་མཚན་བློ་བཟང་ཆོས་ཀྱི་དབང་ཕྱུག་གསོལ་ཏེ་ཁྲི་འདོན་མཛད། བཀག་
བཅུ་བློ་བཟང་ཐབས་མཁས་སློབ་དཔོན་དུ་བསྟེན་ནས་ཀློག་བསླབས། དགུང་
ལོ་བཅུ་གཅིག་པར་དབུས་སུ་ཕེབས་ཏེ་རྒྱལ་དབང་འཇམ་དཔལ་རྒྱ་མཚོའི་དྲུང་
དུ་གཙུག་ཕུད་ཕུལ་ཏེ་ མཚན་ལ་བློ་ བཟང་ བསྟན་འཛིན་ དབང༌ ཕྱུག་ གསོལ།
ལོ་དེར་ དེ་མོ་ངག་དབང་འཇམ་ དཔལ་ དྲུང་དུ་དགེ་ཚུལ་ གྱི་ སྡོམ་ པ་ བཞེས།
མེས་པོ་ཀུན་དགའ་བསྟན་འཛིན་བཞད་པ་ལས་དཀར་ནག་རྩིས་ལས་གསོ་རིག་
སྨན་དཔྱད་ཐུགས་གཉེར་མཛད། དགུང་ལོ་བཅུ་བདུན་སྐབས་དབུས་སུ་་་
ཕེབས་ཏེ་དཔལ་ལྡན་འབྲས་ སྤུངས་བློ་གསལ་གླིང་གི་ཆོས་གྲྭར་བཞུགས་ཏེ་་་
གཞུང་ཆེན་ལ་གསན་སྦྱོངས་མཛད། དགུང་ལོ་བཅུ་དགུ་ལ་རྒྱལ་དབང་་་་
འཇམ་དཔལ་རྒྱ་མཚོའི་དྲུང་དུ་བསྙེན་རྫོགས་ཀྱི་ སྡོམ་ པ་ བཞེས། ཕྱོགས་་་་
མཚུངས་མདོ་སྔགས་རིག་གནས་ཀྱི་གཞུང་ལུགས་མང་པོ་གསན་སྦྱོང་མཐར་
ཕྱིན་མཛད་ཅིང་ཟབ་ཁྲིད་དབང་ལུང་རྗེས་གནང་སོགས་ཀྱང་ཤིན་ཏུ་མང་པོ་
ཞུས། སྐུ་ཚེ་ཕལ་མོ་ཆེ་བཅད་མཚམས་བཞུགས་པ་སོགས་ཉམས་ལེན་བསྙེན་
སྒྲུབ་ཁོ་ན་མཛད། བླ་མ་རྡོ་རྗེ་འཆང་དེའི་བློ་གྲོས་མཁྱེན་གཏེར་ཡངས་པའི་
གསུང་རྩོམ་ཆོས་ཚན་བརྒྱད་ཅུ་གྱ་བརྒྱད་བྲིས་མ་བཞུགས། མདོར་ན་དམ་པ་
དེ་ཉིད་ཀྱི་མཛད་པ་འཕྲིན་ལས་ཀྱི་སྙན་པའི་གྲགས་པ་གངས་ཅན་སྟོད་སྨད་ཀུན་
དུ་ཁྱབ། སྐབས་ཤིག་བྱང་གི་གནམ་མཚོ་ལ་གཞུང་དགོན་ཞིག་ཡོད་པས་ལོ་
ལྟར་མཚོ་འབུལ་བྱ་དགོས་ཡོད་ཀྱང་ལོ་གཅིག་གནམ་མཚོར་དར་ཆགས་ཏེ་ཞལ་
ཁ་མ་ཕྱེ་བའི་སྐབས་དེར་བོད་ས་གནས་སྲིད་གཞུང་ལ་རྣམ་རྟོག་བྱུང་སྟེ་གནས་
285



ཆུང་སྐྱོང་ལ་སྐུ་གསོལ་ཞུས་པའི་བཀའ་ལུང་ལྟར་ནགས་ཤོད་སྟག་ཕུ་གར་དབང་
གནམ་མཚོར་ཕེབས་དགོས་ཚུལ་བཀའ་བབས་ལུང་ཟིན་ཐོག་གནམ་མཚོར་་་
ཕེབས་དགོས་པའི་བཀའ་ལྟར་སྟག་ཕུ་གར་དབང་གདན་ཞུས་ཀྱིས་ གནམ་་་་
མཚོར་ ཕེབས་ནས་མཚོ་ལ་བྱིན་གྱིས་བརླབས་པ་དང༌། གཏེར་བུམ་སོགས་
ཕུལ་ཞིང་ངོ་མཚར་ཆེ་བའི་མཚོ་དར་ཞལ་ཁ་ཕྱེ་སྟེ་མཚན་སྙན་ཡོངས་སུ་གྲགས་
པ་བྱུང་བ་དང༌། བོད་གཞུང་ནས་ཐོབ་ཐང་དང་འགྱོགས་བྱམས་གནང་བ་
དང་སྦྲགས་ནགས་ཤོད་སྟག་ཕུའི་གདན་ས་ཕོ་བྲང་དགེ་འཕེལ་བྱང་ཆུབ་གླིང་
ཞེས་མཚན་སྙན་གསོལ། ཕོ་བྲང་དེར་ཐུབ་སྐུ་མཐོང་བ་དོན་ལྡན། གསུང་
རབ་གླེགས་བམ་བརྒྱ་ཕྲག མ་ཎི་དུང་འཁོར་སོགས་སྐུ་གསུང་ཐུགས་ཀྱི་རྟེན་
ཁྱད་དུ་འཕགས་པ་དུ་མ་བཞེངས་པར་གནང་མཛད། ལྷག་པར་དུ་ཙ་རི་
མཁའ་འགྲོ་སྙིང་རྫོང་གི་གསང་གསུམ་གྱི་ཡོན་ཏན་གསལ་བ་ཤར་ཞིང་གནས་
ཡིག་རྩ་བ་མེ་ཏོག་ཆུན་པོ་སོགས་གསུངས། ཁྱད་པར་སྐུ་ལུས་མ་སྤང་པར་རི་
བོ་གྲུ་འཛིན་དང༌། གཡུ་ལོ་བཀོད་པའི་ཞིང་། ཨོ་རྒྱན་གསང་མཛོད་སོགས་
ལ་ཕེབས་ཤིང་གསང་བ་བཅུ་གསུམ་གྱི་གསང་གཏེར་ངོ་མཚར་ཅན་བཞེས་པ་
དང་། ཝཱ་རཱ་ཎ་ སི་ སོགས་དང་བྲག་ཕུག་རྔམ་པ་སྒྲ་སྒྲོགས་སུ་ཕེབས་ཤིང་་་་
མཁའ་འགྲོ་འབུམ་གྱི་ཚོགས་དཔོན་མཛད་ཅིང་ཉིན་ཞག་གཅིག་ཙམ་ཚོགས་ལ་
རོལ་ནས་ཚོགས་རྫས་ཨ་རུ་སོས་མ་སོགས་ཤིང་འབྲས་ངོ་མཚར་ལྡན་པ་བསྣམས་
ཏེ་གཟིམས་ཆུང་ནང་དུ་ཕེབས་པ་གསོལ་དཔོན་དང་ཞབས་ཞུ་བ་རྣམས་ཀྱིས་
མིག་མཐོང་ལག་ཟིན་བྱུང་བ་ཡི་རངས་ངོ་མཚར་གྱི་གནས་སུ་གྱུར། གཞན་
ཡང་མཚོ་སྔོན། ཟི་ཁྲོན། སོག་ཡུལ་སོགས་ལ་གསང་བ་བཅུ་གསུམ་དང་།
རྒྱུད་སྡེ་བཞི། རྡོར་ཕྲེང་བརྒྱ་རྩ། སྣར་ཐང་བརྒྱ་རྩ། རྒྱ་ཅན་ཉེར་ལྔ་་
སོགས་ཆོས་འཁོར་མཐའ་ཡས་པ་གནང་ཞིང༌། བསྟན་འགྲོའི་ཕན་བདེ་་་་་
མཛད་འཕྲིན་མཐའ་ཡས་བསྐྱངས། དགུང་ལོ་བཞི་བཅུ་ཞེ་གསུམ་ཕེབས་པ་
286



བོད་མེ་ཡོས་(སྤྱི་ལོ་ ༡༨༠༧) ལོར་དགོངས་པ་གཞན་དོན་གཤེགས་སོ། སྟག་
ཕུ་སྐུ་ཕྲེང་དྲུག་པ་ངག་དབང་བློ་བཟང་ཆོས་ཀྱི་འབྱུང་གནས་ནི་བོད་ས་འབྲུག་
(སྤྱི་ལོ་ ༡༨༠༨)ལོར་སྐུ་བལྟམས་ཤིང༌། ཤིང་ཁྱི་ལོ་དགུང་ལོ་བདུན་དང་
ལྕགས་འབྲུག་ལོ་དགུང་ལོ་བཅུ་གསུམ་ཡིན་ཚུལ་འཁོད་འདུག སྟག་ཕུ་སྐུ་
ཕྲེང་བདུན་པ་ཆོས་ཀྱི་རྒྱ་མཚོ་ནི་གོང་དུ་སྟག་ཕུ་སྐུ་ཕྲེང་དྲུག་པ་ཆོས་ཀྱི་འབྱུང་
གནས་གཉིས་བསྣུལ་མ་དང་དཀར་ལྡམ་གཉིས་སུ་འཁྲུངས། གསང་བ་བཅུ་
གསུམ་གྱི་ཁ་སྐོང་སོགས་ཆོས་ཚན་མང་པོ་ལྗགས་རྩོམ་གནང་སྟེ་བསྟན་འགྲོའི་
དོན་རྒྱ་ཆེར་མཛད་ཡོད། འོན་ཀྱང་སེམས་ཅན་བསོད་ནམས་དམན་སྟབས་
དགུང་ལོ་བཅོ་བརྒྱད་དང་ཉེར་གཉིས་ལ་དགོངས་པ་ཆོས་དབྱིངས་སུ་གཤེགས་
ཚུལ་བཀོད་པ་འདི་ནི་ལོ་རྒྱུས་མཛད་རྣམ་དངོས་སུ་མཇལ་རྒྱུ་མ་རྙེད་བས་ཞིབ་
ཕྲ་ཞུ་རྒྱུ་མ་བྱུང་ བས་ ཕྱོགས་ འཛོལ་ཁ་ ཤས་ འགྲོ་ སྲིད། གང་ལགས་ཤེ་ན།
ཕལ་ཆེ་བ་རྒན་རབས་རྣམས་ཀྱི་ངག་རྒྱུན་ཐོག་ནས་ལོ་རྒྱུས་བཙལ་འཚོལ་དགོས་
པ་ལས་བླ་རབས་ཀྱི་ལོ་རྒྱུས་དང་མཛད་རྣམ་རག་ཁག་པས་དཔྱད་གཞི་མེད་པར་
ནོར་བ་ཡོང་སྲིད་པས་དགོངས་འགལ་མ་སོང་བ་རེ་བ་ཆེ། སྟག་ཕུ་སྐུ་ཕྲེང་
བརྒྱད་པ་རྗེ་བཙུན་ངག་དབང་བློ་བཟང་འཇམ་དཔལ་བསྟན་པའི་དངོས་གྲུབ་
བམ་གཏེར་ཆེན་པདྨ་བཛྲ་ཞེས་མཚན་ཡོངས་སུ་གྲགས་པ་འདི་ནི་བོད་མེ་བྱི་(སྤྱི་
ལོ་ ༡༨༧༦)ལོར་དཔལ་འབར་སྟག་རྩེ་གྲོང་དུ་སྐུ་བལྟམས། དགུང་ལོ་ལྔ་ལ་
རང་གི་གདན་ སོར་ དགེ་ འཕེལ་ བྱང་ཆུབ་ གླིང་ དུ་ གསེར་ཁྲིར་མངའ་ གསོལ། །
དེ་ནས་བཟུང་ཡོངས་འཛིན་དུ་མའི་དྲུང་དུ་ཡི་གེ་སྦྱོར་ཀློག་དང་བློ་འཛིན་གནང་
སྟེ་མདོ་སྔགས་རིག་གནས་སྦྱང་བའི་ གཞི་ལེགས་པར་བཙུགས། དགུང་ལོ་
བཅུ་གསུམ་སྐབས་དབུས་སུ་ཕེབས་ཏེ་གདན་ས་འབྲས་སྤུངས་སུ་ཆོས་བཞུགས་
གནང་ནས་གཞུང་ཆེན་བཀའ་པོད་ལྔ་གསན་སྦྱོངས་དང་བཅུ་ཕྲག་རིག་པའི་
གནས་ལ་སྦྱངས་པ་ལྷོད་མེད་གནང་སྟེ་མཁས་བཙུན་བཟང་གསུམ། འཆད་
287



རྩོད་རྩོམ་གསུམ་སོགས་གང་ལ་ཐོགས་མེད་མཁྱེན་ཅིང༌། མདོ་སྔགས་བཤད་
སྒྲུབ་གཉིས་ལྡན་གྱི་བདག་པོར་གྱུར། དགུང་ལོ་བཅུ་དགུའི་ལོར་གདན་ས་
ནས་ཕྱིར་ཕེབས་མཛད་དེ་གདུལ་བྱ་མང་པོ་ལ་ཆོས་ཀྱི་སྦྱིན་པ་རྒྱ་ཆེར་གནང༌།
ལྷག་ཏུ་བསྟན་འགྲོའི་ཆེད་དུ་བཀའ་བབ་གཏེར་གྱི་འགྲོ་དོན་སྐྱོང་བའི་ལུང་ཟིན།
དགུང་ལོ་ཉེར་ལྔའི་དུས་སུ་འཁྲུངས་ཡུལ་དུ་ཕེབས་སྐབས་གླང་ཆེན་རིའམ་མཧཱ་
གརྫ་རུ་སྒྲུབ་པ་མཛད་པའི་ཚེ་གུ་རུ་དྲག་པོའི་ ཞལ་གཟིགས་ ཐོབ། ཐུགས་
གཏེར་བཞེས། དེ་ནས་བཟུང་གཏེར་གཉིས་བདག་པོ་གནང་ནས་ཡང་གཏེར།
གནམ་ གཏེར། དགོངས་གཏེར། ཟབ་གཏེར་སོགས་བཞེས། གཏེར་་་་
གསར་ལྷ་ངོ་སུམ་ཅུ་ཙམ་གཏན་ལ་ཕབས་ཏེ་སྟག་ཕུའི་གཏེར་གསར་གྱི་གསང་
ཐང་སུམ་ཅུའི་སྐོར་བཞེངས། གསང་རྣམ་པོད་གཅིག་གཏེར་གསར་སྒྲུབ་་་
ཐབས་ཆོ་ག་ཕྱག་ལེན་དང་བཅས་པ་མཛད། དགུང་ལོ་སུམ་ཅུར་བོད་ཡུལ་
གནས་ཆེན་ཁག་ལ་གནས་མཇལ་ཕེབས་ཏེ་གྲུབ་མཐའ་རིས་མེད་ཀྱི་སྤྲུལ་སྐུ་དང་
སེར་སྐྱ་ཕོ་མོ་རྣམས་ཀྱི་དད་འདོད་ལྟར་གཙུག་ལག་ཁང་དང་། ཤིང་ར། རྡོ་
རིང༌། ཀེའུ་ཚང་། བྲག་ཕུག་སོགས་གདན་ས་ཁག་ལ་གཏེར་གྱི་ཟབ་ཆོས་
ཁྱབ་བརྡལ་གནང་བ་མ་ཟད། ས་དགེ་བཀའ་རྙིང་རིས་མེད་ལ་གཏེར་གྱི་ཡང་
ཟབ་ཕྱེ་ནས་བསྟན་འགྲོའི་དོན་བླ་མེད་སྐྱོང་བས་མདོ་དབུས་སྟོད་སྨད་ཆོས་དད་
མང་ཚོགས་རྣམས་ཀྱི་གཙུག་ནོར་དུ་གྱུར། དགུང་ལོ་ཞེ་དྲུག་ཕེབས་སྐབས་
གོང་ས་བཅུ་གསུམ་པ་མཆོག་གི་མཚན་བཟང་གསེར་གྱི་བཀའ་ལུང་སྤྱི་བོར་་
ཁེབས་ཏེ་བཀའ་བབ་དུས་སུ་སྨིན་པ་བསམ་ཡས་གཉིས་པ་གསང་སྔགས་དཔལ་
གྱི་སྒྲུབ་སྡེ་དགེ་ལྡན་ལུགས་བཟང་ཀུན་འཁེལ་གླིང་ཕྱག་བཏབ། ནགས་ཤོད་
ཚོ་དགུ་དགོན་དགུའི་དད་གྲྭ་དང་དགོན་གྲྭ་སྒྲུབ་འབུལ་དགོས་པ་རེད། དུས་
མཚུངས་ཁྱབ་བདག་སྟག་ཕུའི་ཨར་གཞས་ལེའུ་སུམ་ཅུ་ལྷག་ཙམ་ལྗགས་རྩོམ་
གནང་བ་དང་ཕྱོགས་མཚུངས་གར་དང་རས་པ་ལ་སོགས་རིག་རྩལ་གསར་སྤེལ་
288



གནང༌། ཙ་རི་མཁའ་འགྲོ་སྙིང་རྫོང་གི་གསང་གསུམ་གྱི་ཡོན་ཏན་ལྷུན་གྱིས་
གྲུབ་ པའི་ གཟིགས་མོ་ ཤར་ནས་གནས་ཀྱི་སྒོ་མོ་དབྱེ་ནས་བྱིན་གྱིས་བརླབས།
དེ་ནས་བཟུང་སྐྱེ་བོ་སེར་སྐྱ་ཀུན་གྱིས་འདི་ཕྱིའི་བསོད་ནམས་གསོག་པའི་ཞིང་ས་
ཟམ་མི་ཆད་པར་ཕྱག་སྐོར་དང་གསོལ་འདེབས་བྱེད་ཀྱི་ཡོད། དེ་ནས་སྐབས་
ཤིག་རིང་གོང་ས་བཅུ་གསུམ་པ་མཆོག་གིས་བོད་ཡོངས་ལ་གཏེར་མིས་གཏེར་རྫུ་
ཡི་སེལ་བཞུགས་གླེང་ཕྱོགས་མང་པོ་སེལ་བའི་ཆེད་དུ་བཀའ་བཀྱོན་གྱི་ཚུལ་དུ་
བོད་གཞུང་གིས་བཙོན་བཅུག་བྱས་ཏེ་མེར་སྲེག་གཏོང་གྲབས་བྱེད་སྐབས་རྫུ་
འཕྲུལ་ངང་ཡེ་ཤེས་ཀྱི་མེ་འབར་ཞིང་། གཞན་གྱིས་མེ་སྤར་བའི་བརླག་མ་རྙེད་
པར་བཙོན་ཁང་སྒོ་ལྕགས་རྣམས་རྫུ་འཕྲུལ་གྱི་བཀོད་པས་སོ་སོར་འཐོར་སྐབས་
བཙོན་སྲུང་དམག་མི་རྣམས་དད་པ་དབང་མེད་དུ་སྐྱེས་ནས་མཚོན་ཆ་རང་སར་
བཞག་སྟེ་གུས་པས་ཕྱག་འཚལ་ནས་འགྱོད་བཤགས་ཕུལ། འགའ་ཞིག་དེ་
རང་དུ་སྡོམ་པ་ཞུས་ནས་གྲྭ་པ་སྒྲུབ་པ་སོགས་བཤད་རྒྱུན་ཡོད། དེ་རྗེས་བོད་
གཞུང་སྐུ་དྲག་འགའ་ཞིག་གིས་གསོལ་སྟོན་གདན་ཞུས་ཚུལ་གྱིས་ཞལ་དཀར་
ནང་དུ་དུག་ཕུལ་ཏེ་བཀྲོང་རྩིས་བྱེད་སྐབས་དུག་དྲངས་པའི་དཀར་ཡོལ་ཕྱག་
གིས་ཁ་བསྡམས་ཏེ་ཨམ་ཕྲག་ཏུ་བཅུག་གནང་ནས་འདི་ནི་ངས་རྙེད་པར་དཀའ་
བའི་སྨན་ཡིན། ངའི་ཕ་ཡུལ་ལ་སྤྲད་དགོས་ཞེས་གསུངས་ནས་ཕྱིར་ཕེབས།
ཕ་ཡུལ་དུ་ཕེབས་རྗེས་སུ་དུག་དེ་དུག་ནད་གསོ་བའི་སྨན་དུ་བསྒྱུར་ཏེ་དུག་ཕོག་
པའི་ནད་པ་བཅུ་དྲུག་ལ་སྲོག་སྐྱོབ་གནང་བའི་གནས་ཚུལ་རྒན་རབས་རྣམས་
ཀྱིས་དངོས་སུ་ མཐོང་ཚུལ་བཤད་ཀྱི་ཡོད་ པ་རེད། མཛད་པ་དེ་དག་བཅུ་་
གསུམ་པ་ཆེན་པོས་མཁྱེན་རྗེས། གོང་ས་མཆོག་གིས་སྐུ་གེགས་སེལ་ཕྱིར་སྟག་
ཕུ་ གཏེར་ཆེན་མཆོག་ལ་ཚེ་སྒྲུབ་མཛད་དགོས་པའི་བཀའ་ཕེབས། ཚེ་སྒྲུབ་
མཛད་སྐབས་ཚེ་རིལ་མང་པོ་འཕེལ། ཚེ་མདའ་ཡང་མཐོ་གང་ཙམ་རིང་དུ་
སོང་སྟེ་མཐར་ཚེ་མདའ་དེ་ཡང་ཚེ་མདུད་གནང་བ་དེ་གོང་ས་མཆོག་ལ་ཕུལ་
289



བས་ཐུགས་དགྱེས་ཚོར་ཆེན་པོས་གཏེར་ཆེན་མཆོག་ལ་མཚན་སྙན་དང་གོ་་་
གནས་བསྩལ། ཚེ་མདུད་གནང་བའི་ཚེ་མདའ་དེ་ད་ལྟ་ཐུབ་བསྟན་རྒྱ་མཚོའི་
གསེར་ གདུང་ གི་ ནང་ རྟེན་ དུ་ བཞུགས་ཡོད། གང༌ དེའི་ གསང་ རྣམ་ ལས།
དྲུག་ཅུའི་ཁང་རྒན་མེ་ལ་བསྲེགས། ཉི་ཟླ་གཉིས་ཀྱང་དགུང་ལ་ཡལ། ཞེས་
གསུངས་པ་བཞིན་བོད་ ཤིང་ཕག་ (སྤྱི་ལོ་ ༡༩༢༥)ལོའི་བོད་ཟླ་བདུན་པའི་
ཚེས་ལྔ་ཉིན་དགོངས་པ་ཆོས་དབྱིངས་སུ་གཤེགས་པ་དང་ཚེས་ཉེར་བཞི་ཉིན་
གསང་ཡུམ་ཞི་བར་གཤེགས་སོ། ཁོང་གི་གསུང་རྩོམ་ཆོས་ཚན་དྲུག་ཅུ་ལྷག་
ཙམ་ཕྱོགས་གཅིག་ཏུ་བསྡེབས་པའི་པོད་གཉིས་ཙམ་ཡོད་རབས་འཁོད་འདུག
སྤྱིར་ལོ་རྒྱུས་ཀྱི་མཛད་རྣམ་ཞིབ་ཕྲ་ཡིག་ཆ་གཞན་ཁག་ལ་གསལ་པོ་ཡོད་པ་ལས་
འདིར་ཞིབ་ཕྲ་མེད་པས་དགོངས་འཇགས་འཚལ། སྟག་ཕུ་སྐུ་ཕྲེང་དགུ་པ་རྗེ་
བཙུན་ངག་དབང་བློ་བཟང་བསྟན་འཛིན་ཆོས་ཀྱི་ཉི་མ་བོད་མེ་བྱི་ (སྤྱི་ལོ་་་
༡༩༣༦)ལོར་ དཔལ་ འབར་ རྫོང་ ཁོངས་ འཛི་ ཐོ་ ལ་ ཞིག་ གྲོང་ དུ་ འཁྲུངས།
ཡབ་བསྟན་འཛིན་ཞེས་པ་དང་ཡུམ་དུས་མི་རིང་བར་རྡབ་གྲོངས་སོང་བའི་ཁྱིམ་
ཚང་དབུལ་ཕོངས་ཤིག་ཏུ་སྐུ་འཁྲུངས། རྨོ་བོ་ཨ་ཞང་གཉིས་ཀྱིས་ལྟ་སྐྱོང་བྱས་
པའི་བྱིས་པ་མཚན་ལྡན་སྐྱེ་བ་སྔོན་མའི་བག་ཆགས་སད་པ་ཞིག་ཡོད་པ། ཁོང་
གིས་སྐུ་གོང་མའི་སྐུ་སྐྱེ་བཙལ་འཚོལ་བྱེད་མཁན་གྱི་མི་རྒྱང་རིང་ནས་མཐོང་བ་
ཙམ་གྱིས་ངའི་ཕ་ཡུལ་གྱི་མི་རེད། ཁོང་ཚོ་ང་བཙལ་མཁན་རེད་ཅེས་པ་གསུང་
གནང་བ་མང་པོ་ཡོད་རབས་འདུག དགུང་ལོ་ལྔའི་སྐབས་ སྟག་ ཕུའི་ཡང་
སྲིད་ངོས་འཛིན་ཞུས་ཏེ་ཕོ་བྲང་དུ་གདན་འདྲེན་སྐབས་འཛི་ཐོ་བླ་བྲང་གི་ཆིབས་
བཀྱག་སྟེ་སྟེགས་བུའི་སྟེང་ནས་སྟག་ཕུ་སྐུ་གོང་མའི་ཆིབས་རྟ་སྨུག་གུ་ཞེས་པའི་
རྟ་རྒན་མཚན་བཟང་དེ་ལ་རིན་ཆེན་རྒྱན་ཆས་སྤྲས་ཏེ་སྐུ་སྐྱེ་རིན་པོ་ཆེ་ཆིབས་ལ་
བཅིབས་ཏེ་ཆིབས་ཁ་བསྒྱུར་མ་ཐག་ཆིབས་སྨུག་གུའི་གོམ་པ་དང་པོས་ཆིབས་
བཀྱག་སྟེགས་བུའི་རྡོ་གཅལ་སྟེང་དུ་འདམ་རྫབ་ནང་དུ་བརྫིས་པ་ལྟར་རྨིག་པའི་
290



རྗེས་བཞག་པ་སོགས་ངོ་མཚར་བའི་མཚན་ལྟས་དུ་མ་བྱུང་། དེ་ནས་ཕོ་བྲང་
དགེ་འཕེལ་བྱང་ཆུབ་ གླིང་དང་མ་དགོན་རི་བོ་དཔལ་འབར་ཆོས་སྡེ་གླིང་དུ་
གསེར་ཁྲི་མངའ་གསོལ་གྱི་མཛད་སྒོ་རྒྱ་ཆེན་སྤེལ་བ་སོགས་ལྷ་མི་ཀུན་གྱི་གཙུག་
རྒྱུན་དུ་དབང་བསྐུར། དེ་ནས་བཟུང་བླ་ཟུར་ཤེས་ རབ་ ཕུན་ཚོགས་དང༌།
མགྲོན་གཉེར་འཇམ་དཔལ་ཀུན་བཟང་སོགས་ལ་བསྟེན་ནས་ཡི་གེ་འབྲི་ཀློག་
སྦྱང་བརྩོན་མཛད་པས་ཚེགས་མེད་མཁྱེན། དགུང་ལོ་བཅུ་གསུམ་སྐབས་བོད་
དུ་ཕེབས་ཏེ་འབྲས་ སྤུངས་ཀོང་པོ་ཁམས་ཚན་དང་བློ་གླིང་སོགས་ལ་ཆོས་་་་
བཞུགས་མཛད་ནས་ཡོངས་འཛིན་བློ་བཟང་སྨོན་ལམ་སོགས་དགེ་བཤེས་དུ་
མའི་དྲུང་དུ་གཞུང་ཆེན་བཀའ་པོད་ལྔ་ལ་གསན་སྦྱོང་མཛད། དགུང་ལོ་བཅུ་
བདུན་སྐབས་གདན་སར་ཞབས་སོར་འཁོད། མ་དགོན་རི་བོ་དཔལ་འབར་
ཆོས་སྡེ་ གླིང་དུ་དེ་གའི་ དགེ་འདུན་པ་རྣམས་ དང༌། གཡག་འཁྲབ་ དགོན།
སྒྲུབ་སྡེ་དགོན། སོག་ཙན་དན་དགོན་སོགས་དགེ་འདུན་ཆིག་སྟོང་ཉེ་བ་ཞིག་
ལ་ལམ་རིམ་ཆེན་མོ་དང༌། འཇིགས་བྱེད་དཔའ་གཅིག་གི་དབང་ཆེན་གནང་
བ། འབྲི་རུ་ཆོས་ གླིང་དུ་འཇིགས་བྱེད་ལྷ་བཅུ་གསུམ་གྱི་དབང་ཆེན་དང༌།
གཞན་ཡང་ཙིཏྟ་མ་ཎི་དང་ངན་སོང་ཀུན་གྲོལ་གྱི་དབང་དང་སྙིང་ཞུགས་སོགས་
གནང་བ་དང༌། སྡེ་དགོན་སེར་སྐྱ་ཡོངས་ལ་རྒྱལ་གཅེས་དམངས་སྐུལ་གྱི་སློབ་
གསོ་དང༌། ཆོས་དང་མཐུན་པའི་བཀའ་སློབ་ཟོལ་བ་མེད་པའི་བཀའ་མཆིད་
ཀྱིས་དབུགས་དབྱུང་སོགས་ཕས་བུ་ལ་འདོམས་པ་ལྟར་བཀའ་དྲིན་བླ་ན་མེད་པ་
བསྐྱངས་པའོ། སྤྱི་ལོ་༡༩༥༦ལོའི་བོད་ཟླ་བཅུ་པའི་ཉིན་ཞིག་ལྷ་སར་ཕེབས་
གྲབས་ཡོད་སྐབས་སུ་དགོན་པའི་དགེ་ཚུལ་གྱི་འཛིན་གྲྭར་ཕེབས་ཏེ་ལྷ་གོས་དང་
བསྲུང་བ། ཊམ་དཀར་རེ་གསོལ་རས་བསྩལ་ཏེ་གསུང་པར། ང་ཕྱིན་པའི་
རྗེས་སུ་ཁྱོད་ཚོས་རྒྱུད་སྡེ་ཁག་བློ་འཛིན་ཡག་པོ་བྱེད་དགོས། རྒྱུད་སྡེ་རེ་བློ་
འཛིན་ཚར་རྗེས་ང་རང་སར་རྒྱུད་སྡེ་འདི་བློ་འཛིན་བྱས་ཡོད་ཅེས་པའི་ཡི་གེ་
291



བསྐུར་ན་དེ་ནི་ང་ལ་སྤྲད་པའི་འབུལ་ཚན་ཆེ་ཤོས་ཡིན། དེ་བཞིན་ཁྱེད་ཚོས་
དགེ་འདུན་གྱི་འདུལ་ཁྲིམས་ཡག་པོ་སྲུང་དགོས། ཕན་ཚུན་མཐུན་སྒྲིལ་ཡག་
པོ་བྱེད་དགོས། ང་ཚོ་དགོན་པ་ཞིག་གི་ངོས་ནས་བཤད་ན་མཐུན་སྒྲིལ་དང་
ཐུགས་ མཐུན་ ཁྲིམས་ གཙང༌ བྱེད་ རྒྱུ་ དང་། རྒན་ པ་ ལ་ བཀུར་ སྟི་ དང་།
གཞོན་པ་ལ་གཅེས་སྐྱོང་བྱེད་རྒྱུ་ནི་ཆོས་དང་འཇིག་རྟེན་གཉིས་ཀར་མཐུན་ཡོད།
གལ་ཏེ་ངས་བཤད་པ་དེ་དག་མ་ཉན་ན་དེ་ལས་ལྡོག་སྟེ་ཚུལ་མིན་གྱི་བྱ་བ་བྱས་ན་
ང་རང་མགྱོགས་པོ་ལོག་གི་མིན་དཱ། ཞེས་གསུངས་ཏེ་དེ་ནས་བོད་མེ་སྤྲེལ་(སྤྱི་ལོ་
༡༩༥༦)ལོར་དབུས་སུ་ཕེབས་པའི་ལམ་བར་དུ་སྙུང་གཞི་ཚབས་ཆེན་ཕོག་
པར་བརྟེན་ཕོ་བྲང་དུ་ཕྱིར་ཞབས་སོར་འཁོད་རྗེས་སྨན་བཅོས་དང་ཞབས་རིམ་
ཇི་ལྟར་བྱས་ཀྱང་སྙུན་ལས་མ་གྲོལ་ཞིང་བོད་ཟླ་བཅུ་གཅིག་པའི་ཚེས་བཅུ་གསུམ་
ཉིན་དགུང་ལོ་ཉེར་གཅིག་ལ་དགོངས་པ་ཆོས་དབྱིངས་སུ་གཤེགས་སོ། སྟག་
ཕུ་སྐུ་ཕྲེང་བཅུ་པ་རྗེ་བཙུན་ངག་དབང་བློ་བཟང་བསྟན་འཛིན་ཆོས་ཀྱི་ རྒྱལ་
མཚན། མཚན་གཞན་རྣམ་རྒྱལ་ དབང་ ཕྱུག་མཆོག་ནི་ སོག་རྫོང་ཁོངས་ཚ་
རོག་ ཤང་དབྲོག་རྡ་གྲོང་དུ་ཡབ་རྟོང་པ་རྒྱལ་མཚན་ནོར་བུ་དང་ཡུམ་བསོད་
ནམས་དར་སྒྲོན་གཉིས་ཀྱི་སྲས་སུ་བོད་ས་ཁྱི་(སྤྱི་ལོ་ ༡༩༥༦)ལོར་སྐུ་བལྟམས།
འོན་ཀྱང་དུས་བབ་ཀྱི་འཕོ་འགྱུར་དང་ཕྱི་ནང་གང་གི་ཆ་རྐྱེན་མ་འཛོམས་པའི་
སྟབས་ཀྱིས་དུས་ཡུན་རིང་པོར་བདག་མེད་དུ་ལུས། ད་ལམ་ཆོས་ལུགས་སྲིད་
ཇུས་འོད་སྟོང་འཕྲོ་བའི་འོག་སྐྱབས་རྗེ་རྗེ་དྲུང་རིན་པོ་ཆེ་གཙོ་བོ་གནང་བའི་
སྟག་ཕུ་བླ་བྲང་དང་མ་དགོན་རི་བོ་དཔལ་འབར་ཆོས་ཀྱི་སྡེ་ཆེན་པོའི་འདུས་
མང་ཡོངས་ཀྱིས་ལོ་མང་རིང་ཡང་སྲིད་བཙལ་འཚོལ་ཐེངས་མང་བྱས་ པའི་ས་
བརྒྱུད་རིམ་ནང་བཀའ་བབ་ལུང་ཟིན་ཐོབ་པའི་རྟོགས་དཔྱོད་ཀྱི་རྟགས་མཚན་
གསལ་པོ་བྱུང་བ་དང༌། ལྷག་ཏུ་རྗེ་དྲུང་རིན་པོ་ཆེའི་དག་པའི་སྣང་ངོར་་་
གཟིགས་པ་ངོ་མཚར་མཐའ་ཀླས་བྱུང་བ་སོགས་ལ་བརྟེན་ནས་ནགས་ཤོད་སྟག་
292



ཕུ་རྡོ་རྗེ་འཆང་ཆེན་པོ་སྐུ་ཕྲེང་བཅུ་པ་རིན་པོ་ཆེ་འཁྲུལ་བྲལ་འདི་ཉིད་ལྗོངས་
སྲིད་གཞུང་གི་གཏན་འབེབས་ལྟར་བོད་རབ་བྱུང་བཅུ་བདུན་པ་ས་ཡོས་ལོ་དུས་
འཁོར་བའི་སྟོན་ཐ་རག་པ། ལྷ་མིའི་རྣམ་འདྲེན་མཆོག་གི་མཛད་པ་ལ། །ལྷ་
མི་དད་ཅན་གྲངས་མེད་དུ་མ་ཡིས། ་། ལྷ་རྫས་མཆོད་སྤྲིན་རྒྱ་ཆེར་སྤྲོས་གྱུར་
ནས། ། ལྷ་བབས་དུས་ཆེན་མཆོད་པ་ཐ་སྐར་ཟླ། ། ཞེས་པ་ཚེས་བཅུ་བདུན་
ཉིན་གདན་སར་གསེར་ཁྲིར་མངའ་གསོལ་གནང་བ་རེད། དེ་ནི་སྟག་ཕུ་པདྨ་
བཛྲ་ཡིས། བཀའ་ལ་བབས་པ་དགའ། །ལུང་གིས་ཟིན་པ་སྐྱིད། ། བཀའ་
བབས་ལུང་ཟིན་འདི་འདྲ། །ནམ་ཡང་བྱུང་བ་དཀའ། །ནམ་ཡང་འབྱུང་བ་
དཀོན་ལགས། ། ཞེས་གསུངས་པ་ལྟར་སྟག་ཕུ་རྡོ་རྗེ་འཆང་ཆེན་པོའི་འགྲོ་བ་
རྣམས་ལ་ཕན་པ་མང་པོ་སྤྱོད་གསུངས་པ་ལྟར་བསྟན་དང་འགྲོ་བའི་དོན་དུ་
མཛད་པ་བླ་ན་མེད་པ་སྐྱོང་བ་གདོན་མི་ཟའོ། ཕྱོགས་མཚུངས་སྟག་ཕུ་རིན་པོ་
ཆེའི་ཐུགས་ཀྱི་སྲས་མཆོག་རྗེ་དྲུང་སྐུ་ཕྲེང་དང་པོ་བློ་བཟང་ཟླ་བ་ཡིས་སྟག་ཕུ་སྐུ་
ཕྲེང་བརྒྱད་པ་པདྨ་བཛྲ་དགོངས་པ་ཆོས་དབྱིངས་སུ་གཤེགས་སྐབས་སྟག་ཕུ་བླ་
དགོན་གྱི་ཐུགས་འགན་ཡོངས་རྫོགས་ཁུར་དུ་བཞེས་ནས་རྡོ་རྗེ་འཆང་ཆེན་པོའི་
གདུང་མཆོད་ཟབ་རྒྱས་གནང་བ་གསེར་གདུང་བཞེངས་པ། ཡང་སྲིད་བཙལ་
འཚོལ་གནང་བ་དང་ཆབས་ཅིག་བླ་དགོན་གྱི་སྐུ་གཞིས་སྔར་ལས་འཕེལ་རྒྱས་
གཏོང་བ་སོགས་གནང་སྟེ། སྟག་ཕུ་སྐུ་ཕྲེང་དགུ་པ་ཆོས་ཀྱི་ཉི་མ་གསེར་ཁྲི་ལ་
མངའ་གསོལ་གནང་ནས་བསྟན་འགྲོའི་དོན་དུ་མཛད་རྗེས་བླ་ན་མེད་པ་འཇོག་
གནང་ཡོད་པ་ད་ལྟ་འཚོ་ཞིང་བཞེས་པའི་རྗེ་དྲུང་སྐུ་ཕྲེང་གཉིས་པ་བློ་བཟང་
བསྟན་འཛིན་ཆོག་གི་ལོ་བཅུའི་གུད་ཆག་གིས་རྐྱེན་པས་བླ་དགོན་འཐོར་ཞིག་ཏུ་
ཕྱིན་ཡོད་ནའང་ཏང་གི་ཡང་དག་སྲིད་ཇུས་ཀྱི་ཁྲིད་སྟོན་འོག་ རྗེ་ རིན་ པོ་ཆེ་་
མཆོག་གིས་ རང་མཆིས་ཐེག་ པ་ཞུར་བཞེས་ཀྱི་ཐུགས་འགན་ཡོངས་རྫོགས་་་་་
བཞེས་ནས་ཐོག་མར་མ་དགོན་རི་བོ་དཔལ་འབར་ཆོས་སྡེ་གླིང་བསྐྱར་བཞེངས་
293



གནང་བ་དང་སྐུ་གསུང་ཐུགས་རྟེན་སྔར་རྒྱུན་ལྟར་བཞེངས་པ། དགོན་གྱི་
འདོན་ཆོག་དང་ཕྱག་ལེན་སྒྲིག་སྲོལ་བཅས་སྐྱར་གསོ་དང་འཕེལ་རྒྱས་བཏང་བ།
དགའ་ཚལ་གུ་རུ་ལྷ་ཁང་སྐྱར་བཞེངས་དང༌། ཐ་ན་ཙ་རིའི་ལྷ་ཐོ་ཙམ་ཡིན་
ཡང་སྔར་བཞིན་བསྐྱར་ གསོ་ གནང་ཡོད། ལྷག་ཏུ་སྟག་ཕུའི་ ཕོ་བྲང་དགེ་་་
འཕེལ་ བྱང༌ ཆུབ་ གླིང་ སྔར་ལས་ལྷག་པའི་བསྐྱར་བཞེངས་གནང་ བ་ མ་ ཟད།
སྟག་ཕུ་སྐུ་ཕྲེང་བཅུ་པ་ཆོས་ཀྱི་རྒྱལ་མཚན་གསེར་ཁྲིར་མངའ་གསོལ་སོགས་་
མཛད་འཕྲིན་མཐའ་ཡས་པ་གནང་དང་གནང་མུས་ཡིན་པ་ནི་མཁྱེན་གསལ་
ལགས།
རྟེན་གྱི་གཙོ་བོ་ནི་གསེར་ཟངས་ལས་གྲུབ་པའི་རྟེན་འཛམ་གླིང་རྒྱན་ཞེས་
རྗེ་ཡབ་སྲས་གསུམ། སྐུ་གདུང་ཆ་བརྒྱད། སྟག་ཕུ་རིམ་བྱོན་གྱི་སྐུ་བརྙན་
གསེར་ཟངས་ལས་གྲུབ་པ་བྱིན་ཅན་དྲུག་བཅས་དང༌། ཁྱད་པར་ཀླུས་ཕུལ་
བའི་ཡི་དམ་རྡོ་རྗེ་འཇིགས་བྱེད་ཀྱི་སྐུ་བརྙན་ཀླུའི་འཇིམ་པ་ལས་གྲུབ་ པ་ངོ་་
མཚར་ལྡན་པ་ཞིག་དང༌། ཡང་ཛམ་སེར་དང་ཛམ་ནག་ཕུར་པ་ཁྲག་འཐུང་
བཅས་ རིན་ཐང་བྲལ་བའི་སྐུ་རྟེན་དང་། གསུང་རྟེན་བཀའ་འགྱུར་དང་་་་
བསྟན་འགྱུར་བཅས་བཀའ་འབུམ་གསང་རྣམ་སོགས་ངོ་མཚར་ལྡན་པ་གྲངས་
ལས་འདས་ པ་བཞུགས་ཡོད་ པ་རེད། ཆོ་ག་ཕྱག་ལེན་བརྒྱུད་པ་ཉམས་སུ་་
བཞེས་ པའི་ ཆོས་ རྒྱུད་ སྐོར་ གསང་ འདུས། བདེ་ མཆོག འཇིགས་ བྱེད།།
ཀུན་རིག་བཅས་དང་། སྒྲོལ་མའི་ཆོ་ག ལྟུང་བཤགས་ཆོ་ག བླ་མ་མཆོད་
པའི་ཆོ་ག སྨན་བླའི་ཆོ་ག ཡིད་བཞིན་དབང་རྒྱལ། གར་དབང་གསང་
བ་བཅུ་གསུམ། གཏེར་གསར་ཆོ་ག་བཅས་དང༌། སྨད་བྱུང་བསྐལ་པ་་་
བྱམས་ སྨོན། བྱམས་ སྐོར། གར་ འཆམ། བསྐང་ གསོ། ཆོས་ སྤྱོད།
དབྱར་གནས་གཞི་གསུམ་ཆོ་ག ལྕགས་མཁར་གཏོར་ཟློག། སྨྱུང་གནས།
དབང་ཆོག རྣམ་རྒྱལ་སྟོང་མཆོད། དགུ་གཏོར། གར་འཆམ། ལྷ་་
294



མོའི་བཤགས་གཏོར་སོགས་མདོ་སྔགས་བཤད་སྒྲུབ་གཉིས་ཀྱི་ཆོས་རྒྱུད་ཉམས་
བཞེས་གནང་གི་ཡོད་པ་རེད། དགོན་གྱི་ལོ་འཁོར་ཆོས་ལུགས་བྱེད་སྒོ་ནི་བོད་
ཟླ་དང་པོའི་ཚེས་ ༡ནས་ཚེས་༢༠བར་ལྷ་མོའི་གཤགོས་གཏོར། གཏེར་གསར།
བྱམས་ སྨོན། དབང༌ འཆམ། བཀའ་ འགྱུར་ བཅས་ འཚོགས་ པ་ དང༌།
བོད་ ཟླ་ ༢ པའི་ ནང༌ བདེ་ མཆོག་ དང༌། རྨད་ བྱུང༌ བསྐལ་ བ། སྒྲོལ་ཆོག
འཇིགས་བྱེད། བླ་མ་མཆོད་པ། རྟག་ཕུ་བསྟན་པའི་རྒྱལ་མཚན་དགོངས་
རྫོགས། རྣམ་རྒྱལ་སྟོང་མཆོད། ཀུན་རིག་ཆོག་གསྲུང་མའི་འཕྲིན་བཅོལ།
གསང་འདུས་བཅས་ཉིན་༨ བོད་ཟླ་༣པར་གར་དབང་དགོངས་རྫོགས་དང་།
སྤྱན་རས་གཟིགས་མ་ཎི་བུམ་སྒྲུབ། ལྟུང་མཆོག་བཅས་ཉིན་ ༢༠ བོད་ཟླ་
༤དང་༥ གཉིས་ལ་གོང་མཚུངས་བཞིན་ཉིན་༡༦ བོད་ཟླ་༦པར་བདེ་མཆོག་
དང་ལྟུང་མཆོག་དབྱར་གནས་བཅས་ཉིན་ ༡༩ བོད་ཟླ་༧པར་དབྱར་གནས་
ཉིན་ ༢༠ བོད་ཟླ་༨པར་སྨྱུང་གནས་བདེ་མཆོག་བཅས་ཉིན་ ༡༢ བོད་ཟླ་
༩༽ ༡༠, ༡ ༡བཅས་ཟླ་གསུམ་ལ་གོང་མཚུངས་ཉིན་ ༣༤ བོད་ཟླ་ ༡༢ ནང་
གཏོར་ཆེན་ཉིན་ ༡༠ བཅས་འཚོགས་ཀྱི་ཡོད་པ་རེད། ཟླ་ཚེས་དུས་མཆོད་ཆོ་
ག་ཕྱག་ལེན་ཉམས་བཞེས་ཡང་གནང་གི་ཡོད། །
དགོན་ གྱི་ སྒྲིག་སྲོལ་ལམ་ལུགས་ནི་དབུ་ཆོས་བཀའ་ བཅུ་ གཅིག་ དང་།
དབུ་མཛད་གཅིག དགེ་སྐོས་གཅིག ཆོས་མཛད་གཉིས་བཅས་ཡོད་པ་
དང་། ལས་སྣེ་བརྒྱད་ཡོད་པའི་དབུ་ཆོས་ལས་སྣེ་བཅུ་གསུམ་གྱིས་དགོན་གྱི་
བཅའ་ཡིག་ལྟར་སྒྲིག་སྲོལ་ལམ་ལུགས་ལག་བསྟར་བྱེད་ཀྱི་ཡོད་པ་སྤྱི་དང་་་་
མཚུངས། ༡༩༦༡ལོའི་རྫོང་ཡིག་ཚགས་ལྟར་ན་སྐབས་དེར་དགོན་བཞུགས་
གྲྭ་གྲངས་༡༡༨ (ནག་ཆུའི་དཔྱད་གཞི་ལྟར་ན་༡༢༠)ཡོད་པ་རེད། རྗེས་སུ་
རིག་གནས་གསར་བརྗེ་ཆེན་པོ་ལོ་བཅུའི་རིང་ཉམས་ཆགས་དང་འཐོར་ཞིག་
སོང་རྗེས། སླར་ཡང་ཏང་གི་མི་རིགས་སྲིད་ཇུས་དང་ཆོས་ལུགས་སྲིད་ཇུས་
295



དོན་འཁྱོལ་བྱུང་བས་བོད་རབ་བྱུང་བཅུ་བདུན་པའི་ས་འབྲུག་ （སྤྱི་ལོ་་་་་་་
༡༩༨༨)ལོར་རྗེ་དྲུང་བློ་བཟང་བསྟན་འཛིན་དང་བསྟན་པ་ཆོས་འཕེལ་གྱིས་
གཙོ་བོ་གནང་བའི་རྒན་གྲྭ་དགུ་དང་། དད་ལྡན་མང་ཚོགས་བཅས་ཀྱིས་་
ཉམས་གསོ་ཧུར་ཐག་བྱས་ནས་ད་ལྟ་བླ་བྲང་དང་དགོན་པ་བཅས་ཉམས་གསོའི་
ལས་ཀ་ལེགས་གྲུབ་ཡོང་བཞིན་ཡོད་པ་རེད། །
སྨྲས་པ། འདི་ལྟར་ཆོས་དགོན་རི་བོ་དཔལ་འབར་གླིང་། །
རྣམ་ཐར་དཔག་མེད་ནང་ནས་ཆུ་ཐིགས་ཙམ། །
འོད་ཟེར་རབ་ཏུ་འཕྲོས་པའི་འགྲོ་བློ་ཡི། །
མ་རིག་མུན་འཇོམས་རྡོ་རྗེ་འཆང་ཞབས་འདུད། །
གཡག་འཁྲབ་དགོན་རི་བོ་མདོ་ལྡན་གླིང་།
ལྷར་བཅས་གཙུག་རྒྱན་ཕྱག་ན་པདྨ་དཀར། །
མཐའ་བྲལ་མདོ་རྒྱུད་རྒྱ་མཚོ་སྐྱེ་ཕྲེང་མཛེས། །
ཐེག་གསུམ་རྒྱུད་བཞིའི་སྲོལ་འཛིན་ཞོལ་ཆེན་འཁྲབ། །
དགེ་མཚན་ལྡན་པ་རི་བོ་མདོ་ལྡན་གླིང་། །
གཡག་འཁྲབ་དགོན་རི་བོ་མདོ་ ལྡན་གླིང་ནི་རབ་བྱུང་བཅུ་གཅིག་ས་་་
འབྲུག་(སྤྱི་ལོ་ ༡༦༣༨ )ལོར་སྟག་ཕུ་གུ་ཤྲཱི་དཔལ་ལྡན་དོན་འགྲུབ་ཀྱིས་བཀའ་
མངགས་གནང་བ་ལྟར་གཅུང་ཀུན་དགའ་དོན་འགྲུབ་ཀྱིས་ཕྱག་བཏབ། གྲུབ་
མཐའ་དགེ་ལུགས་ཡིན། ཡང་ཆོས་འབྱུང་བཻཌཱུརྱ་སེར་པོའི་ནང་འཁོད་ལྟར་
ན། གཡག་འཁྲབ་དགོན་དྲུང་ཀུན་དགའ་སྙིང་པོས་ཕྱག་བཏབ་ཚུལ་འདུག
གདན་འཛིན་ནི་སྟག་ཕུ་བ་ཞབས་ཞུམ་བསོད་ནམས་ཆོས་ཀྱི་རྒྱ་མཚོ། ཆོས་
རྒྱལ་བསྟན་འཛིན། བཀྲ་ཤིས་ཆོས་རྒྱལ། བློ་བཟང་བསྟན་འཛིན་བཅས་སོ།
296



སྤྱིར་སྟག་ཕུ་སྐུ་ཕྲེང་རིམ་བྱོན་གྱི་མཛད་འཕྲིན་གོང་གསལ་ཆོས་སྡེ་དགོན་ལྟར་
གསལ་བར་མཚུངས་པའི་ལོ་རྒྱུས་ཡུན་རིང་ལྡན་པ། ཁྱབ་བདག་སྟག་ཕུ་རྡོ་རྗེ་
འཆང་ཆེན་པོ་མཚན་ཡོངས་སུ་གྲགས་པའི་མཁས་དང་གྲུབ་པའི་མདོ་སྔགས་
བཤད་སྒྲུབ་ཡོན་ཏན་ཕུལ་དུ་བྱུང་བ་སྐུའི་སྐྱེ་བ་ལུ་གུ་བརྒྱུད་དུ་བཞེས་ནས།
དུས་དེ་དང་དེ་དག་ཏུ་འགྲོ་བ་རྒྱུ་མཚོའི་དོན་མཐའ་ཡས་མཛད་པ་འཇིག་རྟེན་
ཆོས་དང་མཐུན་པའི་བཀའ་སློབ་དང༌། མ་བུ་ལྟར་གྱི་དགོན་གཉིས་ཀྱི་བདག་
པོ་བཀའ་དྲིན་བླ་ན་མེད་པ་བསྐྱངས་པའོ། །
རྟེན་གྱི་གཙོ་བོ་ནི། བདེ་མཆོག་ཁང་དུ་བདེ་མཆོག་ལུ་ཧི་པ་དབུ་རང་
བྱོན་ལས་གྲུབ་པའི་སྐུ་ཐོག་རིམ་བྱོན་རྣམས་ལ་གསུང་གླེང་མཛད་པའི་ངོ་མཚར་
ལྡན་པ་ཞིག་དང༌། མགོན་པོ་ཕྱག་བཞི་པ་སྐུ་བྱིན་ཅན་གཅིག་ཡོད་པ་དེར་ངོ་
མཚར་ལྡན་པའི་ཤིང་ཏོག་བི་ཛའི་འབྲས་བུ་ཞིག་ཁྱབ་བདག་སྟག་ཕུར་ཕུལ་བའི་
མགོན་པོའི་སྐུ་ལ་ཐིམ་པའི་ལོ་ རྒྱུས་ཡོད་པ་རེད། རྒྱ་ནག་གོང་མ་ཆེན་པོའི་
ཐུགས་དམ་གྱི་རྟེན་འཇམ་དཔལ་དབྱངས་སྐུ་གཅིག་རྟེན་སྒམ་ནང་དུ་བཞུགས་
ཡོད་པ་རེད། དབུ་རྩེའི་ནང་དུ་བསྟན་པའི་བདག་པོ་སྟོན་པ་ཤཱཀྱ་ཐུབ་པའི་སྐུ་
བྱིན་ཅན་དགུང་ལོ་བརྒྱད་ཀྱི་ཚད་ལོན་པ་གཅིག་དང༌། ཡང་དེ་ལས་ཆུང་བ་
སྟོན་པ་གསུང་བྱོན་མ་གཅིག འཛམ་བུའི་ཆུ་གསེར་ལས་གྲུབ་པའི་བྱམས་
པའི་སྐུ་ཐོག་ཚད་གཅིག་ཡོད་པ་དེ་ཐོག་མར་གསེར་ཟངས་ཀྱི་སྐུ་གསར་བཞེངས་
བྱེད་རྩིས་ལ་སྐབས་དེར་གསེར་བཟོ་དཀོན་པས་བཟོ་མ་ཐུབ་པའི་བར་དེར་རྒྱ་
ཡུལ་ནས་རྒྱ་གཉིས་སླེབས་ཤིང་། མི་དེ་གཉིས་ལ་ཁྱེད་གཉིས་ཀྱིས་ལས་ཀ་གང་
ཤེས་ཞེས་འདྲི་སྐབས། ངེད་གཉིས་གསེར་བཟོ་ཤེས་ཟེར་བས་མ་བསྒྲིགས་
རྟེན་འབྲེལ་ལྷུན་གྱི་གྲུབ་པས་དེ་གཉིས་ཀྱིས་ས་ཆ་གང་མདའ་རུ་གསེར་ཚགས་
བཟོ་བྱས་ནས་སྐུ་དེ་གྲུབ་རྗེས་དགོན་པར་གདན་འདྲེན་མཛད་སྒོ་བྱེད་དུས་་་
གདོང་འཆམ་ཞེས་པའི་ས་ཆ་དེར་ངལ་གསོ་སྐབས་དེར་གདོང་ཐུག་གིས་མི་ཞིག་
297



ཡོང་བ་དེས་དགའ་བའི་གར་འཆམས་པར་བརྟེན། ས་ཆ་དེར་ད་ལྟ་གདོང་
འཆམ་ཟེར། གཞན་ཡང་རྗེ་རིན་པོ་ཆེའི་སྐུ་ཙན་དན་དཀར་དམར་ལས་གྲུབ་
པའི་ཐུགས་ཀ་རུ་བྱིའུའི་དྲོད་ཙམ་ཡོད་པའི་ སྐུ་ཁྱད་འཕགས་ཅན་ཞིག་དང༌།
སྟག་ཕུ་གར་དབང་གི་ཤང་མཚལ་དང་། གསེར་དངུལ། ཙན་དན་དཀར་
དམར་རིན་པོ་ཆེའི་ རིགས་ལྔ་ལས་གྲུབ་པའི་ནང་རྟེན་སྐུ་ཁྱད་འཕགས་ཅན་་
གཅིག དཔལ་གསང་བ་འདུས་པའི་སྐུ་ལི་མ་རིང་བསྲེལ་འཁྲུངས་པ་ ཞིག་
དང༌། པད་ཆུང་དགོན་པ་རང་གྲོལ་གྱིས་གནམ་ལྕགས་ལས་གྲུབ་པའི་རྡོ་རྗེ་རྩེ་
དགུ་གཅིག ཤེལ་གྱི་སཱཙཱུ་རང་བྱུང་བྱིན་ཅན་སོགས་ངེས་ཅན་ཡོད་པ་རེད།
གཞན་ཡང་ཉི་གྲགས་ཐེག་མཆོག་བསྟན་པའི་རྒྱལ་མཚན་ནས་གསེར་ཐང་ཤང་
མཚལ་ལས་བྲིས་པ་རྗེ་འབངས་ཉེར་ལྔའི་སྐུ་དང་། རྒྱལ་མཆོག་ལྔ་པ་ཆེན་པོའི་
འཇིགས་བྱེད་ལྷ་བཅུ་གསུམ་གསེར་ཐང་ཅན་གཅིག དཔག་བསམ་ཁྲི་ཤིང་
དང་རྗེ་གཟིགས་པ་ལྔ་ལྡན། གཏེར་གསར་དག་སྣང་། མགྲིན་སྔོན་རྟོགས་
བརྗོད། ལྔ་དགུ་བྲག་རྩལ། ཤེལ་མཁར་སུམ་ཐང་སོགས་རྩ་ཆེན་གྲགས་ལྡན་
ཡོད་པ་རེད། གསུང་རྟེན་གྲས་གཙོ་བོ་བཀའ་སྟན་འགྱུར། རྗེ་བུ་སློབ་རྣམ་
གསུམ་གྱི་བྱིན་གསུམ། ལྔ་པའི་གསུང་འབུམ། འབུམ་ཆེན་སྡེ་ལྔ་གསེར་བྲིས་
ཅན་དང་རོལ་མོ་རྩ་ཆེན་བཀྲ་ཤིས་འབྲུག་གྲགས། ཤང་སིལ་ཧོར་སིལ་སྐད་
གདངས་ གསུང་དབྱང་མ་ཎིའི་རང་སྒྲ་ཡོད་པ། དུང་དཀར་པོའི་ རྒྱང་་་་་་་
བསྒྲགས་དེ་ནི་སྔོན་རྒྱལ་པོ་ཁྲི་སྲོང་ལྡེའུ་བཙན་གྱི་ཨར་དུང་ཡིན་པ་རྒྱལ་པོའི་
ཕྱག་སེན་གྱི་རྗེས་མངོན་སུམ་མིག་ལྡན་ཀུན་གྱིས་མཐོང་བ་དེའི་དུང་སྒྲ་ཐོས་ཚད་
ངན་སོང་ལས་གྲོལ་གསུངས་པའི་ངོ་མཚར་ལྡན་པ་ཞིག་ཡོད་པ་རེད། ཆོ་ག་
རྒྱུད་ སྡེ་ ཉམས་ བཞེས་ ལ་ བདེ་ མཆོག་ གསང་ འདུས། འཇིགས་ བྱེད།
ཀུན་རིག་ཆོ་ག སྟག་ཕུའི་གཏེར་གསར། སྒྲོལ་ཆོག ལྟུང་མཆོག སྨན་
ཆོག བླ་མ་མཆོད་པ། ཞི་ཁྲོ། གནས་བརྟན་ཕྱག་མཆོད། རྣམ་རྒྱལ་
298



སྟོང་མཆོད། ངན་སོང་ཀུན་གྲོལ། དབྱར་གནས་གཞི་གསུམ་ཆོ་ག སྒྲོལ་
དཀར། ཚེ་སྒྲུབ། བསྐང་གསོ། བསྒྱུར་ཆོས། ཆོས་སྤྱོད། སེང་གདོང་
མཚོན་ཆ་མེ་འབར། ལྕགས་མཁར་གཏོར་བཟློག ལྔ་མཆོད། གཡང་་
སྐྱོབ། བསངས་ གསོལ། དགུ་ གཏོར་ དང་ གར་ འཆམ་ སོགས་ དང༌།
དཔལ་རྒྱུད་སྟོད་ཀྱི་ཕྱག་བཞེས་ལྟར་གཡག་འཁྲབ་དགོན་ལོ་འཁོར་ཆོས་ལུགས་
ཀྱི་བྱེད་སྒོ་ནི། བོད་ཟླ་དང་པོའི་ཚེས་༨ - ༡༢ བར་སྟག་ཕུའི་གཏེར་གསར།
ཚེས་ ༡༩ - ༢༢ བར་བྱམས་སྨོན་ཐུགས་དམ་ཡང་རྫོགས། བོད་ཟླ་ ༢ པའི་
ཚེས་ ༡༠ - ༡༥ བར་བདེ་མཆོག་དབང་ཆོག་དང་སྦྱིན་སྲེག་ཚོགས་མཆོད་དང་།
བོད་ཟླ་ ༣ པའི་ཚེས་༡ - ༡༢ བར་བདེ་དབང་ས་ཆོག་སྦྱིན་སྲེག་ཚོགས་མཆོད།
ཚེས་ ༡༣ - ༢༠ བར་འཇིགས་བྱེད་དབང་ཆོག་ས་ཆོག་དངོས་གཞི་སྦྱིན་སྲེག་
ཚོགས་ མཆོད་ དང༌ སྐར་ གླིང་ ཞི་ ཁྲོ། བོད་ཟླ་ ༩ པར་ མཎྜལ་བཞི་ཆོག་ དང་།
བླ་མ་མཆོད་པ། བདེ་མཆོག གསང་འདུས། བསྐང་གསོ་སོགས་ཉིན་
༢༠ བོད་ཟླ་ ༥པར་རྣམ་རྒྱལ་སྟོང་མཆོད་འཇིགས་བྱེད། དབྱར་གནས།
བདེ་མཆོག སེང་གདོང་མཚོན་ཆ་མེ་འབར། གནས་བརྟན་ཕྱག་མཆོད།
བཟློག་པ། བསྐང་གསོ། གསང་འདུས་བཅས་ཉིན་ ༢༠ བོད་ཟླ་༧པའི་
ནང་ སྒྲོལ་ དཀར་ སྨན་ ཆོག བདེ་ དབང་། ཚོགས་ མཆོད། སྦྱིན་སྲེག
གཏང་རགས། བསྐང་གསོ། གཏོར་རྒྱག་བཅས་ཉིན་ ༢༠ བོད་ཟླ་༨ -
༩བར་དགག་དབྱེ་དང་། རྣམ་རྒྱལ་སྟོན་མཆོད། ཀུན་རིག་གསང་འདུས།
དགའ་ལྡན་ལྔ་མཆོད། བདེ་མཆོག་ཁྲུས་གསོལ། བླ་མ་མཆོད་པ། མར་མེ་
གླིང་འབུལ། འཇིགས་བྱེད་ དབང་ཆོག གསང་འདུས། གར་འཆམ།
སྦྱིན་སྲེག ལྷ་མོའི་ཚེ་གཏོར། བསྟན་གསོལ་བསང་གསོལ་བཅས་ཀྱི་བྱེད་སྒོ་
སྣ་ཚོགས་ཡོད་པ་རེད། །
དགོན་གྱི་སྒྲིག་སྲོལ་ལམ་ལུགས་ཐད་དགོན་བདག་སྟག་ཕུ་བླ་བྲང་གི་ཕྱག་
299



མཛོད་དམ་སྟག་ཕྲུག་དཔོན། ཡང་ན་དཔོན་ཚང་ཆོས་མཛད་གང་རུང་གིས་
འགན་འཁུར་དགོས་པ་དང་། བཀའ་བཅུ་དང༌། དབུ་མཛད། དགེ་སྐོས།
ལས་སྣེ་བཞི་བཅས་དབུ་ཆོས་ལས་སྣེ་བརྒྱད་ཀྱིས་དགོན་གྱི་བཅའ་ཡིག་སྒྲིག་སྲོལ་
ལམ་ལུགས་ལག་བསྟར་བྱེད་ཀྱི་ཡོད་པ་སྤྱི་དང་མཚུངས། སྤྱི་ལོ་ ༡༩༦༡ལོའི་
རྫོང་ཡིག་ཚགས་ལྟར་ན། སྐབས་དེར་དགོན་བཞུགས་གྲྭ་གྲངས་༩༦ (ནག་
ཆུའི་རིག་གནས་ལོ་རྒྱུས་དཔྱད་གཞི་ལྟར་ན་གྲྭ་གྲངས་༦༠)ཡོད་པ་རེད། དེ་
རྗེས་རིག་གནས་གསར་བརྗེའི་ལོ་བཅུའི་གོད་ཆགས་བྱུང་རྗེས། སླར་ཡང་
ཏང་གི་མི་རིགས་དང་ཆོས་ལུགས་སྲིད་ཇུས་ཁྱོན་ཡོངས་ནས་དོན་འཁྱོལ་བྱུང་བ་
དང༌། ཆབས་ཅིག་རང་དགོན་འདི་ཉིད་བོད་རབ་བྱུང་བཅུ་དྲུག་མེ་སྟག་(སྤྱི་
ལོ་ ༡༩༨༦)ལོར་རྗེ་དྲུང་བློ་བཟང་བསྟན་འཛིན་གྱི་ཞལ་བཀོད་ལྟར། དགེ་
སློང་སྐལ་བཟང་དམ་ཆོས་དང་དགེ་སློང་བློ་བཟང་ཤེས་རབ་གཉིས་ཀྱིས་གཙོས་
རྒན་གྲྭ་གསུམ་གྱིས་སྣེ་ཁྲིད་ནས་ཉམས་གསོའི་ལས་ཀ་མུ་མཐུད་བྱེད་བཞིན་ཡོད་
པ་རེད།
སྨྲས་པ། ལྷག་བསམ་དགེ་བའི་སྡེ་བཞིའི་དཔལ་ཡོན་གསལ། །
ལེགས་བཤད་ཆ་ཤས་སྟོང་མིན་ཉེར་དྲངས་ཏེ། །
ཉིན་བྱེད་འདྲེན་པ་འདི་ནི་དོན་ཡོད་སྙམ། །
རྟག་བརྟན་བསྐལ་བཟང་ས་ལ་རེག་གྱུར་ཅིག །
300



འབྲི་རུ་དགོན་རྣམ་རྒྱལ་དཔལ་འབར་གླིང་།
གངས་རིའི་རྩེ་ལ་གངས་ཅན་མཁས་གྲུབ་ལྡན། །
ལུང་རིགས་རྩལ་གྱིས་རྟག་འཕྱོ་བློ་བཟང་གྲགས། །
རྗེས་འཛིན་སྦྲུལ་མདའ་རྣམ་རྒྱལ་དཔལ་འབར་གླིང་། །
བསྟན་འཛིན་སྐྱེས་མཆོག་ཆོས་དབང་གྲགས་པར་འདུད། །
དེ་སྔོན་འབྲི་རུ་ཚོ་ཤོག་ད་ལྟ་འབྲི་རུ་ཤང་ཁོངས་སུ་འབྲི་རུ་དགོན་དང་།
ཆོས་གླིང་དགོན། སྒྲུབ་སྡེ་དགོན། འབྲོང་སྣ་དགོན་བཅས་བཞི་ཡོད་པ་ལས།
འབྲི་རུ་དགོན་རྣམ་རྒྱལ་དཔལ་འབར་གླིང་རབ་བྱུང་བདུན་པའི་ལྕགས་སྤྲེལ་
(སྤྱི་ལོ་ ༡༩༩༠）ལོར་ཞང་ཞུང་ཆོས་དབང་གྲགས་པས་ཕྱག་བཏབ། གྲུབ་
མཐའ་དགེ་ལུགས། ནགས་ཤོད་བསྟན་པའི་སྒྲོན་མེ་རྣམ་གསུམ་གྱི་ནང་གྲལ་
ཞབས་དྲུང་ཆོས་དབང་གྲགས་པ་ནི། སྟོད་མངའ་རིས་གུ་གེ་ཞང་ཞུང་ཡུལ་དུ་
ཤིང་སྤྲེལ་(སྤྱི་ལོ་༡༩༠༤)ལོར་སྐུ་འཁྲུངས། གཞོན་ནུའི་དུས་ནས་བཅུ་ཕྲག་
རིག་པའི་གནས་ལ་སྦྱངས་ སྟོབས་མཛད་ནས་ཡོན་ཏན་རྒྱ་མཚོའི་དཔལ་ལ་་་
དབང་འབྱོར་ནས་ལྗོངས་དེའི་ས་སྐྱོང་རྣམས་ཀྱིས་གུས་པའི་ཞབས་པད་སྤྱི་བོར་
བཀོད་ནས་མཚན་སྙན་ཡོངས་སུ་ཁྱབ་བོ། དེ་རྗེས་བོད་ཡུལ་དབུས་སུ་ཕེབས་
ནས་འཇམ་མགོན་རྒྱལ་བ་གཉིས་པ་ཞབས་ཀྱི་པད་མོ་སྤྱི་བོའི་གཙུག་ཏུ་བཀོད་
ནས་མདོ་སྔགས་ཡོངས་སུ་རྫོགས་པའི་ལེགས་བཤད་ཀྱི་བདུད་རྩིའི་ཆུས་ཐུགས་
ཀྱི་བུམ་པ་བཟང་པོ་ཡོངས་སུ་འགེངས་ནས་བཞུགས་པ་ལ། དགུང་ལོ་བཅུ་
དྲུག་སྐབས་ཡབ་རྗེ་རྒྱལ་བ་གཉིས་པ་དེ་ཉིད་དགོངས་པ་གཞན་དོན་དུ་གཤེགས་
པ་ན། སླར་ཡང་རྒྱལ་ཚབ་རྗེ་དང་མཁས་གྲུབ་རྗེ་སྲས་ཀྱི་ཐུ་བོ་རྣམ་གཉིས་ཀྱི་
དྲུང་ནས་ལེགས་ལྡན་མདོ་དང༌། རྒྱུད་སྡེའི་གཞུང་ཐམས་ཅད་མ་ལུས་པ་་
301



གསན་ནས་མདོ་སྔགས་ཡོངས་སུ་རྫོགས་པའི་གཞུང་ལུགས་ ཐམས་ ཅད་ཀྱི་་་་
གདམས་པ་ ཤར་བ། ཁྱད་པར་དུས་འཁོར་གྱི་དགོངས་ དོན་རྣམས་མཁས་
པའི་རྩལ་ཐོག་ལེགས་བཤད་ཀྱི་འཕྲེང་བ་སྤེལ་ནས་རྣམ་དཔྱོད་འགྲན་ཟླ་བྲལ་བ་
དང༌། དེ་ནས་གདན་ས་ཆེན་པོ་འབྲས་སྤུངས་སུ་བཞུགས་ནས་འདུས་ཚོགས་
རྒྱ་མཚོ་ལྟ་བུ་ལ་ཆོས་འཁོར་བླ་ན་མེད་པ་བསྐོར་ནས་བསྟན་འགྲོའི་དོན་མཐའ་
ཀླས་སོ། དགུང་ལོ་སུམ་ཅུ་སོ་བདུན་ཐོག་བཀྲ་ཤིས་ནགས་ཀླུ་འབབས་པའི་
ཡུལ་ལྗོངས་ཀྱི་ས་ཡི་ལྟེ་བར་ཞབས་སོར་འཁོད་པ་ནས་བཟུང་། ཡབ་རྗེ་རྒྱལ་
བ་གཉིས་པའི་མཛད་འཕྲིན་སྤེལ་འགོ་བཙུགས་ནས། སྦྲུལ་མདའ་རྣམ་རྒྱལ་
དཔལ་འབར་གླིང་ཕྱག་བཏབ་པ་དང་། འབྲེལ་ཐོགས་ཀྱི་སེམས་ཅན་རྣམས་
ཐར་བའི་ས་བོན་བསྐྲུན་ནས་བཀའ་དྲིན་བླ་ན་མེད་པ་བསྐྱངས་བ་དང་འབྲེལ་
སྟོད་སྨད་བར་ གསུམ་ དུ་ དགོན་ གནས་ བརྒྱ་ དང་ བཅུ་ གསུམ་ ཕྱག་ བཏབ་ པ།
ལྷག་པར་དུ་མདོ་སྨད་གུང་རུ་སྟོད་སྨད་དང་རྫ་ཆུ་སོགས་དགོན་གནས་མང་པོའི་
ཆོས་ཀྱི་རྗེ་བོ་མཛད་ནས་འཛིན་སྐྱོང་སྤེལ་གསུམ་གནང་བ་དང༌། ཡང་སྒོས་ས་
སྟག་ལོར་ཆབ་མདོ་བྱམས་པ་གླིང་དུ་མཁན་པོ་མཛད། ལྷོ་ཁོག་ཏུ་དགོན་པ་
གསར་བསྐྲུན་སོགས་བསྟན་པའི་བྱ་བ་མཐའ་ཡས་པ་མཛད་ནས་ལོ་མང་རིང་
ཡབ་རྗེའི་མཛད་འཕྲིན་སྤེལ་གནང་བ་དང་། སླར་ཡང་བཀྲ་ཤིས་ནགས་ཀླུ་
འབབས་པའི་ཡུལ་དུ་ཞབས་སྐྱོད་ཀྱིས་རྣམ་རྒྱལ་དཔལ་འབར་གླིང་གི་གཙུག་
ལག་ཁང་དུ་རྡོར་འཕྲེང་དཀྱིལ་འཁོར་ལྡེབས་བྲིས་དང་། རྟེན་གྱི་གཙོ་བོ་ཐུབ་
པ་ལོངས་སྤྱོད་རྫོགས་སྐུས་གཙོས་རྟེན་གསུམ་མཚར་དུ་དངར་བ་བཞེངས་ནས་
འདུས་སྡེ་དེར་བཤད་སྒྲུབ་ཀྱི་བྱ་བ་དང༌། ལམ་བསླབ་པ་གསུམ་གྱི་ཉམས་ལེན་
དང༌། རྒྱུད་སྡེ་བཞི་ཡི་འཛིན་སྐྱོང་སྤེལ་གསུམ་རྒྱུན་འཛུགས། དཔལ་དུས་
ཀྱི་འཁོར་ལོའི་ཊཱིཀ་ཆེན་བརྩམས། བླ་མ་དང་ལྷག་པའི་ལྷར་བསྟོད་པ་མཛད་
རིགས་སྙན་ངག་གི་རྒྱན་ཤིན་ཏུ་འཇེབས་པར་སྣང་། བོད་ས་རྟ་ལོར་རཱ་མ་
302



ཎའི་རྟོགས་བརྗོད་བརྩམས་མཛད། དེ་ལྟར་རྣམ་ཐར་བཟང་པོས་བསྟན་་་་
འགྲོའི་དོན་ཆེན་ལྷུན་གྱིས་གྲུབ་ནས་དགུང་ལོ་དྲུག་ཅུ་རེ་བརྒྱད་ས་གླང་ལོར་རེ་
ཞིག་སྐུའི་བཀོད་པ་སྡུད་ཚུལ་བསྟན་པ་དང་། རགས་པའི་གཟུགས་ཀྱི་ཕུང་པོ་
ཡེ་ཤེས་ཀྱི་མེར་སྦྱངས་སྐབས་སྐུ་དང་། ཡིག་འབྲུ། རིང་བསྲེལ་སོགས་་་
དཔག་ཏུ་མེད་པ་འཁྲུངས་ཏེ་སྐྱེ་དགུ་ཀུན་གྱི་བསོད་ནམས་ཀྱི་ཞིང་དུ་གསེར་
གདུང་བཀྲ་ཤིས་འོད་འབར། ནགས་ཤོད་ཀྱི་སྣོད་བཅུད་རང་དགོན་འདི་
ཉིད་དུ་བཞུགས་པའོ། དེ་རྗེས་ཞབས་དྲུང་སྐུ་ཐོག་བདུན་རིང་ས་ཕྱོགས་་་་
གཞན་དུ་འགྲོ་དོན་བསྐྱངས་པ་འདིར་ཞུ་སྤོབས་མ་མཆིས་ཀྱང་རྣམ་ཐར་གསོལ་
འདེབས་ཀྱི་དགོངས་དོན་མཚན་བྱང་ལྟར་ན་ཞབས་དྲུང་སྐུ་ཕྲེང་གཉིས་པ་་་
མཁས་དབང་ཤར་ཆེན་ནམ་མཁའ་རྒྱལ་མཚན། གསུམ་པ་རྗེ་བཙུན་བསྟན་
འཛིན་བློ་བཟང་རྒྱ་མཚོ། བཞི་པ་སྐྱིད་ཤོད་ངག་དབང་བསྟན་འཛིན་འཕྲིན་
ལས། ལྔ་པ་མངོན་སྤྱོད་མཐུ་མངའ་སངས་རྒྱས་མཐུ་སྟོབས། དྲུག་པ་ངག་
ལ་དབང་སྒྱུར་བློ་བཟང་རྒྱ་མཚོ། བདུན་པ་ མདོ་ སྔགས་མངའ་བདག་བློ་་་
བཟང་རྒྱལ་མཚན། བརྒྱད་པ་ངག་དབང་བློ་བཟང་བསྟན་པའི་དབང་ཕྱུག་
ཞེས་པ་འདི་(བླ་རྒན་རྒྱ་ཡུ་) ཡིན་ པ་ སྙམ། སྐུ་ཐོག་ འདི་ཡང་ཁྲི་རུ་དྲིལ་་
མདའ་དགོན་ནས་ངོས་འཛིན་ཐོག་གདན་འདྲེན་ཞུས་ནས་གཟིམས་ཁང་གསར་
རྒྱག་དང་འབྲེལ་ཕྱི་ནང་གི་སྣོད་བཅུད་ཐམས་ཅད་རྩ་འཛུགས་བྱས་པ་དང་།
སྐྱེས་བུ་དེ་ཕྱི་ཡི་སྤྱོད་པ་རྔོན་པའི་ཚུལ་དུ་གནང་བ་དང༌། སྐབས་སྐབས་སུ་རི་
དྭགས་རྒྱག་བྱེད་ཕྱག་མདའ་དེ་ཉི་མའི་ཟེར་ལ་འགེལ་བ་དང༌། སྐབས་སྐབས་
སུ་རི་དྭགས་བསད་པ་རྣམས་ཀྱི་རུས་གཞི་ཚང་མ་པགས་པའི་ནང་ལ་བཏུམ་ནས་
ཐུགས་སྨོན་དང་འབྲེལ་སེ་གོལ་རྟོག་པས་རི་དྭགས་རི་ལ་སྔར་བཞིན་བཏང་བ་
དང་། དགོངས་པ་གཞན་དོན་དུ་གཤེགས་སྐབས་སུ་རྗེ་བཙུན་རྡོ་རྗེ་རྣལ་
འབྱོར་མའི་གར་སྟབས་སུ་སྐུར་བཞེངས་ཡོད་པ་སོགས་གྲུབ་རྟགས་སྣ་ཚོགས་
303



སྟོན་པ་གནང་བས་སྐལ་ལྡན་རྣམས་ཀྱི་མིག་གི་སྤྱོད་ཡུལ་དུ་གྱུར། ཞབས་དྲུང་
སྐུ་ཕྲེང་དགུ་པ་ངག་དབང་དགེ་ལེགས་རྦ་གོང་གྲོང་ལ་འཁྲུངས། གཞོན་ནུའི་
དུས་ནས་བཅུ་ཕྲག་རིག་པའི་གནས་ལ་སྦྱངས་བརྩོན་གནང་བ་དང་གདན་ས་
ཆེན་པོར་ཆོས་བཞུགས་གནང་ནས་མཁས་པའི་དབང་པོ་བསྟན་པའི་རྒྱལ་་་་་
མཚན་འཛིན་པ་དང་། མཁས་བཙུན་བཟང་གསུམ་འཛོམས་པ། མདོ་་་
སྔགས་ཡོངས་སུ་རྫོགས་པའི་ནང་དོན་ཐམས་ ཅད་ གདམས་པར་ཤར་ནས་་་་་
ཐུགས་ཀྱི་བུམ་བཟང་ཡོངས་སུ་ཁེངས་ཏེ་རང་དགོན་དུ་ཕེབས་པ་ནས་བཟུང་
དགོན་གྱི་འདོན་ཆོས་སྤྱོད་ཀྱི་རིམ་པ་རྣམས་དག་ཐེར་རྣམ་པར་དག་པ་མཛད་
ནས་ཉམས་པ་སོར་ཆུད་དང༌། མི་ཉམས་གོང་འཕེལ་བཏང་བ། ལྷག་པར་
དུ་ཡུལ་ལུང་ཀུན་གྱི་སྣོད་བཅུད་དང་། སྐྱེ་འགྲོ་རྣམས་ཚོགས་བསགས་སྒྲིབ་
སྦྱོང་གི་ཆེད་དུ་དྲི་མེད་མཆོད་རྟེན་མཐོང་བ་ཙམ་གྱིས་ཡིད་འཕྲོག་པ་སྐུ་ཚད་
ཀྱང་གཙང་ རྒྱལ་རྩེའི་མཆོད་རྟེན་དང་མཉམ་པ། ནང་བཞུགས་ཆོས་སྐུའི་
རིང་བསྲེལ་རྩ་ཆེན་གྲངས་ལས་འདས་པ་དང༌། གཟུངས་དཔར་ཤིན་ཏུ་རྒྱས་
པ་ཞབས་གདན་འཁོར་ལོ་རྒྱས་པ་བཅས་དང་། དཔལ་ལྡན་དམག་ཟོར་རྒྱལ་
མོའི་སྒོ་ནས་རྟེན་བསྐང་ཟློག་གསུམ་གྱི་གཟུགས་འགྲོས་སྣ་ཚོགས་ཀྱི་དཔར་གཞི་
གསར་བསྐྲུན་གནང་བ་དང་། གསུང་རྩོམ་ཡང་མགོན་དཀར་ཡིད་བཞིན་་
ནོར་བུའི་སྒོ་ནས་ཐོག་བུམ་གཏོར་མའི་གཡང་སྒྲུབ་རྒྱས་པ། དཔལ་ལྡན་ལྷ་
མོའི་ཟློག་མདོས་ཀྱི་གཙང་སྒྲུབ་རྒྱས་པ་དང༌། མྱུར་མཛད་ཡེ་ཤེས་ཀྱི་མགོན་པོ་
ཕྱག་དྲུག་པའི་བསྟོད་སྐུལ་རྒྱས་པ་དང༌། དེ་དག་རྣམས་ཀྱི་འཕྲིན་བཅོལ་དང༌།།
སྤེལ་ཚིགས་འདོད་གསོལ་བཅས་དང་། རྒྱལ་ཆེན་མེ་ལོང་གདོང་གི་གསོལ་
མཆོད་རྒྱས་པ། དེ་དག་གི་འཕྲིན་བཅོལ་དང་ རྒྱབ་རི་བཀྲ་ཤིས་ལྷ་རྩེའི་་་་
བསངས་མཆོད་སོགས་གསུང་རྩོམ་མཐའ་ཡས་པ་མཛད་པ་དང་། དེ་བཞིན་
མཆོག་དམན་སྐྱེ་འགྲོ་རྣམས་ལ་ཟབ་རྒྱས་ཆོས་ཀྱི་འཁོར་ལོ་བླ་ན་མེད་པ་བསྐོར་
304



བ་སོགས་བཀའ་དྲིན་བརྗོད་ལས་འདས་སོ། ཞབས་དྲུང་སྐུ་ཕྲེང་བཅུ་པ་བློ་
བཟང་ཡེ་ཤེས་འབྲི་རུ་ཆུ་མ་གཞུང་དུ་འཁྲུངས། སྐྱེས་བུ་དམ་པ་དེ་ཉིད་ཕྱི་
ཚུལ་དུ་སྦྱངས་སྟོབས་ཀྱི་ཡོན་ཏན་དེ་ཙམ་མེད་ཚུལ་བསྟན་ཀྱང་བོད་གངས་ཅན་
གདན་ས་ཆེན་པོར་ཆོས་བཞུགས་གནང་སྐབས་མཁས་མང་འདུས་པ་རྒྱ་མཚོའི་
དབུས་སུ་གཞུང་ཆེན་བཀའ་པོད་ལྔ་གང་ནས་རྩོད་ཀྱང་རྩོད་ལན་ཐོགས་པ་མེད་
པ་གནང་བ་དང༌། སྤྱིར་ན་སྐྱེས་མཆོག་དེ་གྲུབ་ཐོབ་ཀྱི་སྤྱོད་ཚུལ་གནང་ནས་
གྲུབ་རྟགས་ངོ་མཚར་ལྡན་པ་སྣ་ཚོགས་སྟོན་གནང་མཛད་པའོ། ཞབས་དྲུང་
སྐུ་ཕྲེང་བཅུ་གཅིག་པ་གཙང་མེ་རླུང་བླ་བྲང་དུ་འཁྲུངས། དགུང་ལོ་བཞིའི་
དུས་སུ་རང་དགོན་དུ་ཁྲིར་བཏོན། ཡོངས་འཛིན་རྣམས་ཀྱི་དྲུང་དུ་ཤེས་བྱ་
རིག་པའི་གནས་ལ་སྦྱངས་རྩོན་ལྷོད་མེད་གནང་ནས་རང་དགོན་དུ་མཚན་ཉིད་
ཀྱི་བཤད་གྲྭ་བཙུགས་གནང་བ་དང༌། དེ་རྗེས་གདན་ས་ཆེན་པོ་སེ་ར་ཐེག་
ཆེན་གླིང་ལ་ཆོས་བཞུགས་གནང་ནས་རིག་ཆུང་དང་ཕར་ཕྱིན་སོགས་ཀྱི་རིམ་
པར་བཏང་ནས་ལྷ་རམས་དགེ་བཤེས་ཆེན་མོའི་མཚན་རྟགས་ ཀྱི་ གཏོང་སྒོ་་་
གནང་། མདོ་སྔགས་ཡོངས་སུ་རྫོགས་པའི་བསྟན་པའི་བདག་པོར་གྱུར་པའི་
མཚན་སྙན་ཡོངས་སུ་ཁྱབ་བོ། དེ་རྗེས་དགུང་ལོ་ཉི་ཤུར་རང་དགོན་དུ་ཞབས་
སོར་འཁོད་ནས་ཟབ་པ་དང་རྒྱ་ཆེ་བའི་ཆོས་འཁོར་བླ་ན་མེད་པ་བསྐོར་ཏེ་འགྲོ་
ཀུན་རྣམས་སྨིན་གྲོལ་གྱི་ལམ་ལ་བཀོད། སྔོན་ཞབས་དྲུང་ཆོས་དབང་གྲགས་
པས་རང་དགོན་འདི་ཉིད་ཕྱག་བཏབ་གནང་རིང་གི་བཞུགས་གནས་ཆོས་གླིང་
རི་ཁྲོད་ཞེས་པ་དེ་སླར་གསོ་གནང་ནས་གཟིམས་ཁང་ཀ་བཞི་མ་ཞིག་ནས་རིམ་
བཞིན་རྒྱ་ཁྱོན་ཆེ་ རུ་ བཏང་སྟེ་ཆོས་ གླིང་ དགོན་ཞེས་མཚན་ གསོལ་ བ་ དང་།
ཆབས་གཅིག་མདོ་སྔགས་ཡོངས་སུ་རྫོགས་པའི་ཆོས་འཁོར་རྒྱུན་ཆད་མེད་པ་
བསྐོར་ནས་ཆོས་གླིང་དགོན་གྱི་འདོན་ཆོས་རྣམས་དཔལ་ལྡན་སྨད་རྒྱུད་གྲྭ་ཚང་
གི་ ཕྱག་ལེན་ཇི་ལྟ་བ་བཞིན་འཛུགས་གནང་མཛད་པ་རེད། ཆོས་འབྱུང་
305



བིཌཱུརྱསེར་པོ་ནང་འཁོད་གདན་འཛིན་བ་ནི། དྲུང་ དབོན་པོ་ཀུན་དགའ་
རྒྱལ་མཚན། ལམ་བ་ཀུན་དགའ་སྙིང་པོ། མངའ་རིས་པ་ཆེ་སྟོན་བློ་གྲོས།
འཕགས་པ་ལྷ། མང་ར་བ་གྲགས་པ་ཚུལ་ཁྲིམས། གཙང་སྟོན་ལེགས་བཟང་
དཔལ་འབྱོར། མཐར་རྒྱས་པ་ཀུན་དགའ་རྒྱ་མཚོ། དཔའ་ཤོད་པ་དཀོན་
མཆོག་རིན་ཆེན། ཁར་རྩ་དབོན་པོ། བློ་བཟང༌། རྟ་ནག་དགེ་འདུན་
བཟང་པོ། ལྷ་རི་མགོན་པོ། བློ་བཟང་ཡེ་ཤེས་དབང་པོ། ཆོས་རྗེ་འབྲོང་
ཐང་པ། ཆོས་བློ་གྲོས། གུང་རུ་རབ་འབྱམས་པ། དགྲ་ལྷ་དཔལ་འབྱོར།
ཆབ་མདོ་ཚུལ་བཀྲས་པ། ཧོར་སྦྱིན་པ་རྒྱལ་མཚན། རྟ་ཚག་རྗེ་དྲུང་ངག་
དབང་དཀོན་མཆོག་ཉི་མ། སློབ་ཆུང་འགྲུ་ལ་སྐུ་སྐྱེ་བློ་བཟང་བསྟན་འཛིན་
བཅས་འཁོད་འདུག
རྟེན་གྱི་གཙོ་བོ་ནི་དབུ་རྩེར་སྐུ་རྒྱུ་སྨན་འདམ་ལས་གྲུབ་པའི་ཇོ་བོ་ལོངས་
སྤྱོད་རྫོགས་སྐུ་དང༌། རྒྱལ་བ་ཚེ་དཔག་མེད། སངས་རྒྱས་སྨན་བླ། ཉེ་
བའི་སྲས་བརྒྱད། སྒོ་སྲུང་ཁྲོ་རྒྱལ་རྟ་མགྲིན། ཁྲོ་བོ་མི་གཡོ་བ་བཅས་དང་ལི་
མ་ལས་གྲུབ་པའི་སངས་རྒྱས་ཐུབ་པ་གཡུལ་རྒྱལ་དང༌། བྱམས་པ་དང་འཇམ་
དབྱངས། གསེར་སྐུ་གྲངས་མང་དང་ཐུགས་རྟེན་རྣམ་རྒྱལ་མཆོད་རྟེན་གསེར་
གདུང་ཕྲ་བཟང་བཀོད་ལེགས་ཅན་རིན་ཐང་བྲལ་བ་གཅིག་བཅས་བཞུགས་
ཡོད། དེའི་གཡས་ཕྱོགས་སུ་ཆོས་དབང་གྲགས་པའི་གསེར་གདུང་བཀྲ་ཤིས་
འོད་འབར་ སངས་རྒྱས་གཙོ་འཁོར་གཙོས་པའི་ཐུབ་དབང་། སྨན་འདམ་་
ལས་གྲུབ་པའི་གནས་བརྟན་བཅུ་དྲུག་དང་སྤྱན་རས་གཟིགས་བཅུ་གཅིག་ཞལ།
སྒོ་སྲུང་མགོན་པོ་བེང་གིས་གཙོས་ སྨན་སྐུ་ གྲངས་ མང་ བཞུགས་ ཡོད་ པ་རེད།
དེའི་གཡོན་མགོན་ཁང་དུ་ཡི་དམ་རྡོ་རྗེ་འཇིགས་བྱེད་དཔའ་བོ་གཅིག་པའི་སྐུ།
མགོན་པོ་ཕྱག་དྲུག་གཙོ་འཁོར་ཡོངས་རྫོགས། ཆོས་རྒྱལ་ཕྱི་བསྒྲུབ། དཔལ་
ལྡན་ལྷ་མོ་གཙོ་འཁོར་གསུམ། རྒྱལ་ཆེན་རྣམ་སྲས་བཅས་བཞུགས་ཡོད་པ་
306



རེད། འདུ་ཁང་ཁྱམས་ཆེན་ནང་དུ་དབུས་སུ་ཆོས་དབང་གྲགས་པའི་གསེར་
སྐུ་དང༌། གཡས་སུ་རྗེ་ཡབ་སྲས་གསུམ། གཡོན་དུ་ཀུན་རིག་རྣམ་པར་སྣང་
མཛད་གཙོ་འཁོར་ཡོངས་རྫོགས་བཅས་ཡོད་པ་རེད། གསུང་རྟེན་གཙོ་བོ་ནི་
བཀའ་འགྱུར་ཆ་ཚང་ བཞི་ དང༌། བརྟན་འགྱུར་ ཆ་ ཚང་ གཅིག་བཞུགས།
སྟེང་ཐོག་དཀྱིལ་འཁོར་ཁང་དུ་རྒྱུད་སྡེ་བཞི་ཡི་དཀྱིལ་འཁོར་ཡོངས་རྫོགས་ཀྱི་
ལྡེབས་བྲིས་བཀོད་ཡོད་པ་དང༌། གསེར་ཟངས་ལས་གྲུབ་པའི་ལྟུང་བཤགས་
ལྷ་ སོ་ ལྔ་ དང༌ དབྱེན་ ཟླུམ་ མཆོད་ རྟེན་ སོགས་ གསེར་ གདུང་ བཞུགས་ ཡོད།
དེའི་གཡོན་སྔགས་ཁང་བདུད་འདུལ་ཕོ་བྲང་དུ་བླ་མ་ཡི་དམ་དང༌། ཆོས་སྲུང་
གི་སྣང་བརྙན་སོགས་བཞུགས་ཡོད། སྒོ་འཕྱོར་ཐོག་གསེར་སྐུ་ལས་གྲུབ་པའི་
ཇོ་བོ་རིན་པོ་ཆེའི་སྐུ་བརྙན་དང་། རྒྱན་དྲུག་མཆོག་གཉིས། གསུང་རྟེན་རྗེ་
ཡབ་སྲས་གསུམ་གྱི་གསུང་འབུམ་སོགས་བཞུགས་ཡོད་པ་རེད། །
ཆོ་ག་རྒྱུད་སྡེ་ཉམས་བཞེས་ཐད་ལུང་རྟོགས་ཀྱི་དགོངས་དོན་གཞུང་སྡེ་
སྣོད་གསུམ་དང༌། ལམ་བསླབ་པ་རིན་པོ་ཆེ་རྣམ་པ་གསུམ། ལྷག་པར་
བསྟན་པའི་རྩ་བ་སོ་སོར་ཐར་པའི་དགོངས་དོན། གཞི་གསུམ་ཆོ་ག་ཉམས་
ལེན་དང་། སྔགས་ཆོག་གསང་བདེ་འཇིགས་གསུམ་གཙོས་པའི་ རྒྱུད་སྡེ་་་་
བཞིའི་ལས་བཞིའི་ཆོ་ག་སོགས་ཉམས་བཞེས་གནང་ཡོད་པ་སྟེ། བདེ་མཆོག་
དྲིལ་བུ་ལྷ་ལྔའི་སྒྲུབ་མཆོད་དང་གསང་འདུས་སྒྲུབ་མཆོད། རྡོ་རྗེ་འཇིགས་
བྱེད་ལྷ་བཅུ་གསུམ་གྱི་སྒྲུབ་མཆོད། ཀུན་རིག་སྒྲུབ་མཆོད། ཐུགས་རྗེ་ཆེན་
པོ་མ་ཎི་བུམ་སྒྲུབ་བཅས་དང༌། མདོ་ཆོག་ནི། གནས་བརྟན་ཕྱག་མཆོད་
དང་། ལྟུང་བཤགས་ ཆོ་ ག་ སྨན་ བླ་ ཡིད་ བཞིན་ དབང༌ རྒྱལ་ གྱི་ ཆོ་ ག་
གཡང་སྒྲུབ། རྣམ་རྒྱལ་སྟོང་མཆོད། དབྱར་གནས་གཞི་གསུམ་ཆོ་ག་བཅས་
དང་། གཏང་ རག་ བསྐང་གསོ། རབ་ གནས་ཆེན་མོ། བཀའ་འགྱུར།
བླ་མ་མཆོད་པ། ཆོས་སྤྱོད། རྒྱལ་ཆེན་མེ་ལོང་གདོང་གི་རྟེན་བསྐང་བཟློག་
307



80 A7IRIR
གསུམ། མྱུར་མཛད་མགོན་པོ་ཕྱག་དྲུག་པའི་གཏོར་བཟློག ཡི་དམ་རྡོ་རྗེ་
འཇིགས་བྱེད་ཀྱི་བཀའ་སྲུང་དྲག་སྒྲུབ་ཀྱི་སྒོ་ནས་ལྕགས་མཁར་གཏོར་བཟློག་
རྒྱལ་བའི་བསྟན་སྐྱོང་ཆེན་མོའི་གསོལ་ཁ་དང་དཔལ་ལྡན་དམག་ཟོར་རྒྱལ་མོའི་
བསྐང་གསོ་དང་འབྲེལ་དཔལ་ལྡན་ལྷ་མོའི་ཕེབས་གཏོར་རམ་གཤེགས་གཏོར་
ཟབ་རྒྱས་ངང་འབུལ་ནས་ཁྲོ་བོ་གར་འཆམ་ལ་བརྩོན། གཞན་ཡང་སྨོན་ལམ་
ཆེན་མོ་དང་ལྔ་མཆོད་སོགས་ཟླ་རིམ་བཞིན་དུས་མཆོད་ཉིན་བདུན་རེ་བཅས་
དང་བར་སྐབས་ཆོས་ཚན་གཞན་རྣམས་སྨོས་ཅི། །
འབྲི་རུ་དགོན་གྱི་ལོ་འཁོར་ཆོས་ལུགས་བྱེད་སྒོ་ནི། བོད་ཟླ་དང་པོའི་
ཚེས་༥– ༢ ༡བར་སྨོན་ལམ་ཆེན་མོ། བོད་ཟླ་ ༢ པའི་ནང་སྒྲུབ་མཆོད་ཉིན་ ༢
བོད་ཟླ་ ༣ པའི་ནང་མ་ཎི་བུམ་སྒྲུབ་ཉིན་ ༢ བོད་ཟླ་ ༩ པའི་ནང་སྒྲུབ་མཆོད།
བོད་ཟླ་༦པའི་ནང་དབྱར་གནས་ཟླ་བ་ཕྱེད་གཉིས། བོད་ཟླ་༩པའི་ནང་ཀུན་
རིག་དང་སྒྲུབ་མཆོད་ཉིན་༧ བོད་ཟླ་ ༡༠ པའི་ནང་དགའ་ལྡན་ལྔ་མཆོད་
ཆེན་མོ་དང་བླ་མ་མཆོད་ པ་བཅས་དང་། གཞན་ཡང་ ཟླ་རིམ་དུས་མཆོད།
ཚེས་བརྒྱད་དང་། བཅུ། བཅུ་བཞི། བཅོ་ལྔ། ཉེར་ལྔ། ཉེར་དགུ།
གནམ་སྟོང་བཅས་ལ་ཟླ་རེ་བཞིན་ཉིན་བདུན་རེ་དང་། ཕྱག་མཆོད་སྨོན་ལམ་
བཅས་འཚོགས་ཀྱི་ཡོད་པ་རེད། །
དགོན་པའི་སྒྲིག་སྲོལ་ལམ་ལུགས་ནི། དགོན་བདག་བླ་མ་ཞབས་དྲུང་
ཆོས་དབང་གྲགས་པ་ནས་སྐུ་ཕྲེང་རིམ་བྱོན་དང་། གདན་ས་ཆེན་པོ་འབྲས་
སྤུངས་བློ་གསལ་གླིང་གྲྭ་ཚང་ནས་ཆོས་ཁྲིམས་བདག་པོ་བཏང་གནང་བའི་་་
དགོན་གསུམ་མཁན་པོ་དང༌། བཀའ་བཅུ་གཅིག དབུ་མཛད། དགེ་
སྐོས་རྒན་གཞོན་གཉིས་བཅས་དབུ་ཆོས་བཞི་དང༌། འབྲི་རུ་ཤོག་བཞིའི་ལས་
སྣེ་བརྒྱད་བཅས་དབུ་ཆོས་ལས་སྣེ་བཅུ་གསུམ་ཡོད་པ་རེད། ༡༩༦༡ལོའི་
རྫོང་ཡིག་ཚགས་ལྟར་ན་དགོན་འདིར་གྲྭ་གྲངས་ ༡༢༢ (ནག་ཆུའི་རིག་གནས་
308



ལོ་རྒྱུས་དཔྱད་གཞིར་གྲྭ་གྲངས་ ༡༥༠）ཡོད་པ་འདུག དེ་རྗེས་རིག་གནས་
གསར་བརྗེ་ཆེན་པོའི་ལོ་བཅུའི་གོད་ཆགས་ཚབས་ཆེན་སོང་བ་ལ་བརྟེན་ནས་
དགོན་འདི་རྨེག་མེད་དུ་སོང་ཡོད། འོན་ཀྱང་ཏང་གི་སྐབས་བཅུ་གཅིག་པའི་
ཀྲུང་ཨུ་ཚང་འཛོམས་གྲོས་ཚོགས་ཐེང་གསུམ་པ་འཚོགས་ རྗེས་ སུ་ཏང་གི་མི་་
རིགས་སྲིད་ཇུས་དང་ཆོས་ལུགས་སྲིད་ཇུས་དོན་འཁྱོལ་བྱུང་རྗེས། བོད་རབ་
བྱུང་བཅུ་དྲུག་པའི་ཤིང་གླང༌(སྤྱི་ལོ་༡༩༨༥）ལོར་འགོ་བཙུགས་ཏེ་དགེ་སློང་
ཞུ་རུ་དགེ་ལེགས་རྒྱལ་མཚན་གྱིས་གཙོ་བོ་གནང་བའི་རྒན་གྲྭ་ ༡༢ བཅས་ཀྱིས་
ཉམས་གསོའི་རྩ་འཛུགས་བྱས་ནས་དད་ལྡན་རྒྱ་ཆེའི་མང་ཚོགས་རྣམས་ཀྱི་རྒྱབ་
སྐྱོར་འོག་ཉམས་གསོ་ལེགས་པར་གྲུབ་བཞིན་ཡོད་པ་རེད། །
སྨྲས་པ། བསྐལ་བཟང་དཔག་མེད་ཚོགས་གཉིས་རབ་སྦྱངས་པས། །
སྐུ་གསུམ་རིན་ཆེན་འབྲས་བུ་མངོན་དུ་མཛད། །
འཕྲིན་ལས་རྣམ་བཞི་གཞི་རྟེན་ལེགས་གྲུབ་པའི། །
མཛད་བཟང་ཆེན་པོའི་ནང་ནས་ཉག་ཕྲན་བགྱིས། །
ཆོས་གླིང་དགོན་དཔལ་མཉམ་མེད་རི་བོ་ཀུན་དགའ་གླིང་།
ཀུན་གསལ་ཡངས་པོར་ཡིད་འཕྲོག་བསོད་ནམས་ཞིང་། །
མཉམ་མེད་རི་བོ་ཀུན་དགའ་ཆོས་གླིང་འདིར། །
མཁས་གྲུབ་བཟང་པོས་ཐུབ་བསྟན་གཞུང་བཙུགས་ཤིང་། །
སྐལ་ལྡན་རྗེས་འཛིན་གཙུག་གི་རྒྱན་དུ་བསྟོད། །
ཆོས་ གླིང་ དགོན་ དཔལ་ མཉམ་ མེད་ རི་ བོ་ ཀུན་ དགའ་ ཆོས་ གླིང༌ སྟེ།
ཡང་བཀྲ་ཤིས་རི་བོ་ཀུན་དགའ་ཆོས་གླིང་ཞེས་པ་འདི་རབ་བྱུང་བདུན་པའི་ས་
ལུག་ (སྤྱི་ལོ་ ༡༩༣༩)ལོར་ཞབས་དྲུང་ཆོས་དབང་གྲགས་པའི་ ཐོག་མར་་་་་
309



བཞུགས་གནས་ཡིན་པ་དང༌། དེ་ཡང་འཇམ་མགོན་བླ་མ་ཙོང་ཁ་པ་ཆེན་པོའི་
དངོས་སློབ་མང་ཙམ་ཡོད་པའི་ནང་ནས་རྣམ་དཔྱོད་ཕུལ་དུ་བྱུང་བ་རྗེ་འདི་ཉིད་
ཀྱིས་བཅོམ་ལྡན་འདས་དུས་ཀྱི་འཁོར་ལོ་ཊཱིཀ་ཆེན་སོགས་ལེགས་བཤད་ཕྲེང་བ་
མཛད་པའི་གནས་ཆེན་རེད། བར་སྐབས་ཉམས་ཆག་ཏུ་སོང་ནས་སླར་ཡང་
ཞབས་དྲུང་ཆོས་དབང་གྲགས་པའི་སྐུའི་སྐྱེ་ཕྲེང་སྐྱིད་ཤོད་ཞབས་དྲུང་སྐུ་ཕྲེང་
བཅུ་གཅིག་པ་མཁས་གྲུབ་བསྟན་འཛིན་འཇིགས་བྲལ་ཆོས་ཀྱི་རྒྱལ་མཚན་་་་་
དཔལ་བཟང་པོས་གདན་ས་རི་བོ་ཀུན་དགའ་ཆོས་གླིང་ཞེས་ཡོངས་སུ་གྲགས་པ་
སླར་གསོ་གནང་ནས། དགའ་ལྡན་བསྟན་པའི་འབྱུང་ཁུངས་གདན་ས་ཆེན་
པོ་རྣམས་དང་འདྲ་བའི་བཤད་སྒྲུབ་གཉིས་ལྡན་གྱི་བསྟན་པ་གསེར་གྱི་ཡང་ཞུན་
ལྟ་བུ་དག་ཐེར་ལེགས་པར་མཛད་པའི་བསྟན་པ་གསོ་བ་གནང་བ་དང༌། ཆོས་
གླིང་དགོན་དང་འབྲི་རུ་དགོན་གཉིས་ཀྱི་དབུ་བླ་མཛད་པའོ།
སྐུ་རྟེན་གཙོ་བོ་ནི་རྗེ་ཡབ་སྲས་གསུམ་གྱི་སྐུ་མི་ཚད་རེ་ཡོད་པ་དང་རིན་
ཆེན་ལས་གྲུབ་པའི་དཔལ་དུས་ཀྱི་འཁོར་ལོའི་སྐུ་ཕྲུ་གང་ལྷག་ཙམ་ཡོད་པ་རེད།
ཆོས་རྒྱུད་ཉམས་སུ་བཞེས་པ་ནི། དགའ་ལྡན་ལུགས་འཛིན་བསྟན་པའི་ཁྱད་
ཆོས་བླ་ན་མེད་པས་ལོ་འཁོར་ནང་ཆོ་འཕྲུལ་ཟླ་བ་ཡར་ཚེས་ནང་ཆོ་ག་གཙོ་བོ་
དབེན་ས་སྙན་རྒྱུད་ཀྱི་ཐུན་མོང་མ་ཡིན་པ། དགའ་ལྡན་ལྷ་བརྒྱ་དང་ཤེས་རབ་
བདུན་འཁོར་བཅས་གཙོ་བཟུང་དབྱར་ཆོས་དང༌། དགུན་ཆོས། སྟོན་ཆོས།
དཔྱིད་ཆོས་སོགས་སོ་སོར་འཚོགས་པ་དང༌། གསང་བདེ་འཇིགས་གསུམ་གྱི་
བདག་མདུན་བུམ་གསུམ་སྦྱིན་སྲེག་བཅས་དང༌། གཞན་ཡང་ཆོས་སྤྱོད་དང་།
རྒྱན་འཛུགས་རྩེ་བ། འཇམ་དཔལ་མཚན་བརྗོད། སྨོན་ལམ་བཅས་དང༌།
ཟླ་རེར་སྐྱེ་བོ་ཆོས་བདག་རྣམ་གསུམ་གྱི་བསྐང་གསོ་རྒྱུན་འཛུགས། ཁྱད་པར་
དུ་འཇམ་མགོན་བླ་མའི་ལུགས་འཛིན་གྱི་སྲུང་མ་རྒྱལ་ཆེན་གཙོ་འཁོར་རིགས་
ལྔའི་ཟླ་བསྐང་དང་རྒྱུན་གསོ་ཡོད་པ། ལྷག་པར་དུ་ལྗོངས་འདིར་རྗེ་ཉིད་ཀྱིས་
310



བསྟན་པའི་རྒྱུད་པ་ ཉམས་བཞེས་ཕུལ་དུ་བྱུང་བ་གནའ་མེད་གསར་འཛུགས་
གཞུང་བཀའ་པོད་ལྔའི་བརྒལ་ལན་གྱི་མཁས་པས་འགྲན་རྩོད་ཕུལ་དུ་བྱུང་དེ།
ཆོས་གཏོགས་རིམ་པའི་ཉིན་རིམ་ལྟར་ཉམས་ལེན་གནང་རྒྱུར་གཙོ་བོ་ཡིན་པ།
མདོར་ན། སྔགས་རྣལ་འབྱོར་བླ་མེད་ཀྱི་དབང་ལུང་ཁྲིད་གསུམ་ཐོབ་དགོས་
པ་དང༌། མདོ་བཤད་ཆོས་བརྒལ་ལན་རྩོད་གསུམ་བྱས་ནས་མདོ་སྔགས་ཟུང་
འབྲེལ་གྱི་སྒོ་ནས་ཆོ་ག་ཕྱག་ལེན་བརྒྱུད་པ་ཉམས་བཞེས་གནང་གི་ཡོད་པ་རེད།
གཞན་ཡང་ཆོས་གླིང་དགོན་པའི་ལོ་འཁོར་ནང་ཆོས་ལུགས་བྱེད་སྒོ་ནི། བོད་
ཟླ་ དང༌ པོའི་ ནང་སྨོན་ལམ་ཆེན་ མོ་ ཉིན་ ༢༥ སྤྱི་ཆོས་ ཆེན་ མོ་ ཉིན་ ༡༥
བདེ་མཆོག་ཉིན་ ༣༠ འཇིགས་བྱེད་ཉིན་ ༡༠ དབྱར་ གནས་ཉིན་ ༢༥
སྟོན་མཆོད་ཆེན་མོ་ཉིན་༣༠ དགུན་ཆོས་ཆེན་མོ་ཉིན་༢༠ གཞན་ཡང་ཟླ་
བ་རེར་དུས་མཆོད་ཚེས་བཅུ་དང༌། བཅོ་ལྔ། བཅུ་དགུ། ཉི་ཤུ་ལྔ། ཉི་
ཤུ་དགུ་བཅས་ཆག་མེད་ཡོད་པ་རེད། །
སྒྲིག་སྲོལ་ལམ་ལུགས་ཐད་གཙོ་བོ་དགོན་བདག་མཁན་སློབ་ཞབས་དྲུང་
རྡོ་རྗེ་འཆང་ཉིད་ཀྱིས་ གཙོ་བོ་མཛད་སྐྱོང་གནང་བ་དང༌། འདུས་སྤྱི་སྦུག་
ཁོངས་གྲྭ་གཉིས། དབུ་མཛད་དང་དགེ་སྐོས་གཉིས། ལས་སྣེ་གཉིས་བཅས་
དབུ་ཆོས་ལས་སྣེ་དྲུག་གིས་དགོན་གྱི་བཅའ་ཡིག་སྒྲིག་སྲོལ་ལམ་ལུགས་ལག་
བསྟར་གནང་བ་སྤྱི་དང་མཚུངས། སྤྱི་ལོ་ ༡༩༦༡ལོའི་རྫོང་ཡིག་ཚགས་ལྟར་
ན། སྐབས་དེར་དགོན་བཞུགས་ གྲྭ་གྲངས་ ༡༡༠ (ནག་ཆུའི་དཔྱད་གཞིར་
༡༥༠) བཞུགས་ཡོད་པ་རེད། འོན་ཀྱང་རིག་གནས་གསར་བརྗེའི་སྐབས་སུ་
ཉམས་གུད་ཚབས་ཆེན་བྱུང་སྟེ། དགོན་འདི་མིང་གི་ལྷག་མར་གྱུར། ཡང་
དུ་ཏང་གི་ཆོས་དད་རང་མོས་ཀྱི་སྲིད་ཇུས་མཛད་བཟང་འོག སྔར་མལ་དུ་
བོད་རབ་བྱུང་བཅུ་བདུན་པའི་ས་འབྲུག་(སྤྱི་ལོ་ ༡༩༨༨）ལོར། དགེ་སློང་
གནས་བསྟན་མཁས་གྲུབ་བདེ་ཆེན་དང་འགན་འཁུར་བ་མཁས་གྲུབ་ཆོས་་་་
311



འཛིན་གྱིས་གཙོ་བོ་གནང་བའི་དགོན་གྲྭ་རྙིང་པ་བསྟན་འཛིན་བློ་བཟང་དང༌།
དབུ་མཛད་བསྟན་འཛིན་རྒྱལ་མཚན། མཁས་གྲུབ་རབ་འཕེལ། མཁས་
གྲུབ་འཕགས་པ་བཅས་དྲུག་གིས་ཉམས་གསོའི་ལས་གྲྭ་འགོ་བཙུགས་ནས་རིམ་
བཞིན་དགོན་པ་ཕྱི་ནང་ཉམས་གསོ་གྲུབ་བཞིན་ཡོད་པ་རེད། །
སྨྲས་པ། དེ་ལྟར་ཆོས་ཀུན་རང་བཞིན་ཐ་སྙད་དུ། །
སྒང་ཞིང་སྟོང་དང་འགལ་མེད་ཟུང་དུ་འཇུག །
བློ་བཟང་རྒྱལ་བའི་རིང་ལུགས་ཐུགས་ཀྱི་བཅུད། །
ལུང་རྟོགས་ཡོན་ཏན་སྤྱན་གཡོ་ཅི་མི་སྤྲོ། །
སྒྲུབ་སྡེ་དགོན་དགེ་ལྡན་ལུགས་བཟང་ཀུན་འཕེལ་གླིང་།
འགྲོ་བའི་རེ་བསྐོང་དགོས་འདོད་སྒྲུབ་པའི་སྡེ། ། ་
མདོ་སྔགས་དགེ་ལྡན་ལུགས་བཟང་ཀུན་འཕེལ་གླིང༌། །
ངོ་མཚར་རྣམ་མང་ལོ་རྒྱུས་ཕྲེང་བ་ལས། །
ཆ་ཙམ་བརྒྱུས་ནས་ཐོས་འཛིན་རྒྱུན་དུ་སྦྱིན། ། །
སྒྲུབ་སྡེ་དགོན་དགེ་ལྡན་ལུགས་བཟང་ཀུན་འཕེལ་གླིང་ཞེས་པ་འདི་ནི་
རབ་བྱུང་བཅོ་ལྔ་པའི་ལྕགས་སྤྲེལ་(སྤྱི་ལོ་ ༡༩༢༠)ལོར་སྟག་ཕུ་རྗེ་བཙུན་ངག་
དབང་བློ་བཟང་འཇམ་དཔལ་བསྟན་པའི་དངོས་གྲུབ་བམ་གསང་མཚན་པདྨ་
བཛྲས་ཕྱག་བཏབ་པ་དང་། སྐབས་དེར་གོང་ས་སྐུ་ཕྲེང་བཅུ་སུམ་པ་ཆེན་པོ་
ཐུགས་དགྱེས་ཚོར་ཆེན་པོས་མཚར་བསྐྱང་གསེར་གྱི་བཀའ་ལུང་སྤྱི་བོར་ཕེབས་
ཏེ་བཀའ་བབས་དུས་སུ་སྨིན་པ་བསམ་ཡས་གཉིས་པ། གསང་བ་སྔགས་ཀྱི་
སྒྲུབ་སྡེ་དགེ་ལྡན་ལུགས་བཟང་ཀུན་འཕེལ་གླིང་གི་བཅའ་ཡིག་དང་ཤེ་བམ་་
312



བརྩལ་བ་མ་ཟད། རྟེན་གྱི་གཙོ་བོ་གསེར་ཟངས་ཀྱི་གདུགས་དཀར་སྐུ་བཅས་
གནང་བ་དང་འབྲེལ་ནགས་ཤོད་ཚོ་དགུ་དགོན་དགུའི་སྤྱི་དགོན་གྲྭ་ཁྲལ་ཡོད་པ་
དང་། དད་གྲྭ་སྒྲུབ་དགོས་ཡོད་པ་རེད། དགོན་འདི་བཞེངས་སྐབས་སུ་
མཚན་སྙན་ཡོངས་སུ་གྲགས་པ་གཏེར་ཆེན་མཆོག་གིས་ལྗགས་རྩོམ་གནང་བའི་
ཁྱབ་ བདག་ སྟག་ ཕུའི་ ཨར་ གཞས་ ལེའུ་ སུམ་ ཅུ་ ལྷག་ ཙམ་ མཛད་ པ་ རེད།
རིགས་བརྒྱའི་ཁྱབ་བདག་སྟག་ཕུ་པདྨ་བཛྲ་ཆེན་པོ་དེ་ཉིད་མཐའ་དབུས་ཀུན་ཏུ་
མཚན་སྙན་མཛད་འཕྲིན་མཐའ་ཡས་པར་བརྟེན་རིས་སུ་མ་མཆིས་པའི་ནགས་
ཤོད་དགོན་དགུའི་གྲྭ་པ་རྣམས་དུས་གཅིག་ཏུ་སྨོན་ལམ་ཆེན་མོ་ཚུགས་མྱོང་ཡོད་
པ་རེད། །
རྟེན་གྱི་གཙོ་བོ་ནི། མལ་གྲོ་ནས་གདན་དྲངས་པའི་སྐུ་ལི་མ་ལས་གྲུབ་
པའི་ཐུབ་པ་ལོངས་སྤྱོད་རྫོགས་སྐུའི་ཆས། ཇོ་བོ་སྲིད་ཞིའི་རྒྱན་གཅིག་མི་ཚད་
ཆེ་བ་ཙམ་ཞིག་དང་གསེར་ཟངས་ལས་གྲུབ་པའི་གདུགས་དཀར་བྱིན་ཅན་གྱིས་
གཙོས་པའི་གསེར་སྐུ་དང་ལི་མ། སྨན་སྐུ་སོགས་གྲངས་མང་བཞུགས་ཡོད་པ་
རེད། གསུང་རྟེན་གཙོ་བོར་རྒྱལ་བའི་བཀའ་འགྱུར་དང་བསྟན་འགྱུར་གྱིས་
གཙོས་པའི་གསུང་འབུམ་གྲངས་མང་བཞུགས་ཡོད་པ། ཐུགས་རྟེན་གསེར་
ཟངས་ལས་གྲུབ་པའི་བཀོད་ལེགས་ཁྲ་བཟང་ཅན་རྒྱལ་བའི་སྐུ་གདུང་ཆ་བརྒྱད་
སོགས་བཞུགས་ཡོད་པ་རེད།
འདོན་ཆོག་ཉམས་བཞེས་གཙོ་བོ་ནི་བདེ་མཆོག་དང་གསང་འདུས་་་་་
འཇིགས་བྱེད། སྟག་ཕུའི་གཏེར་གསར་ཆོ་ག་བཅས་ཡིན་པ་རེད། གཞན་
ཡང་སྒྲུབ་སྡེ་དགོན་པའི་ལོ་འཁོར་ཆོས་ལུགས་བྱེད་སྒོ་ནི་སྨོན་ལམ་ཆེན་མོ་ཉིན་
༢ ༡དང་། མ་ཎི་བུམ་སྒྲུབ་ཉིན་། དབྱར་གནས་ཟླ་བ་ཕྱེད་གཉིས་གསང་
བདེ་འཇིགས་གསུམ་སྒྲུབ་མཆོད་ཉིན་ ༣༠ སྟག་ཕུའི་གཏེར་གསར་སྒྲུབ་་་
མཆོད་ ཉིན་ ༡༥ བཀའ་འགྱུར་ཉིན་ ༡༠ བཅས་ འཚོགས་ ཀྱི་ ཡོད་ པ་ རེད།
313



སྒྲིག་སྲོལ་ལམ་ལུགས་ནི། སྤྱིར་བསླབ་པ་མཐོ་དམན་དང༌། སྒོས་སུ་བླ་མ་
དང་དབུ་མཛད། དགེ་སྐོས། སྤྱི་གསོ་མི་བཞི་བཅས་དབུ་ཆོས་ལས་སྣེ་་་
བདུན་ལས་གྲུབ་པ་དེ་དག་གིས་དགོན་གྱི་གཙོ་བོ་བཅའ་ཡིག་སྒྲིག་སྲོལ་ལག་
བསྟར་གནང་གི་ཡོད་པ་སྤྱི་དང་མཚུངས། ༡༩༦༡ལོའི་རྫོང་ཡིག་ཚགས་ལྟར་
ན། སྐབས་དེར་དགོན་བཞུགས་གྲྭ་གྲངས་༦༠ (ནག་ཆུའི་དཔྱད་གཞིར་་་་་
༧༠) བཞུགས་ཡོད་པ་རེད། རྗེས་སུ་རིག་གནས་གསར་བརྗེའི་ སྐབས་སུ་་
ཕྱོགས་ཡོངས་ དང་འདྲ་ བའི་ གོད་ཆགས་བྱུང་ནས་ མིང་ ཙམ་ མེད་ པར་ གྱུར།
འོན་ཀྱང་ཏང་གི་མི་རིགས་དང་ཆོས་ལུགས་སྲིད་ཇུས་དོན་འཁྱོལ་བྱུང་བས་་་
དགོན་འདི་བོད་རབ་བྱུང་བཅུ་དྲུག་པའི་མེ་སྟག་(སྤྱི་ལོ་ ༡༩༨༦)ལོར་དབུ་བླ་
ཁྱུང་སྤྲུལ་བསྐལ་བཟང་བསྟན་འཛིན་དང༌། མཁན་སྐལ་བཟང་བསླབ་གསུམ་
གྱིས་གཙོ་བོ་གནང་བའི་རྒན་གྲྭ་སྐལ་བཟང་སངས་རྒྱས་དང༌། བློ་བཟང་རྒྱལ་
མཚན། སྐལ་བཟང་བསྟན་འཛིན། སྐལ་བཟང་ཆོས་ལྡན་བཅས་འདུས་གྲྭ་
དྲུག་གིས་ཉམས་གསོའི་ལས་གྲྭ་གཉེར་ནས་དད་ལྡན་མང་ཚོགས་ཀྱི་རྒྱབ་སྐྱོར་
འོག་ད་ལྟ་ཉམས་གསོ་ལེགས་པར་གྲུབ་བཞིན་ཡོད་པ་རེད། །
སྨྲས་པ། སྔོན་དུས་སེམས་ཅན་ལ་དགོངས་འགྲོ་འདྲེན་གྱི། །
རྣམ་ཐར་དཔག་མེད་ཡོད་ཀྱང་ཅུང་ཟད་ཙམ། །
འདི་ཡང་དང་བའི་དམ་པར་མཆོད་རྫས་ཚུལ། །
སླད་དུ་འཕྲིན་ལས་སྣང་བ་སྒྲུབ་པར་ཤིས། །
འབྲོང་སྣ་དགོན་བདེ་ཆེན་དཔལ་འབར་གླིང་།
བསླབ་གསུམ་རིམ་གཉིས་ནོར་བུའི་ཏོག་མཛེས་པ། །
ལན་བརྒྱར་བསྔགས་པ་ཙ་མ་ར་ཡི་སྣར། །
314



༧༠
སྲིད་པའི་རྒྱན་དུ་བདེ་ཆེན་དཔལ་འབར་གླིང༌། །
མཁས་གྲུབ་ཆོས་ཀྱི་རྗེ་བོར་ཞབས་ལ་འདུད། །
འབྲོང་སྣ་དགོན་བདེ་ཆེན་དཔལ་འབར་གླིང་ཞེས་པ་འདི་ཉིད་ཐོག་མར་
བཀའ་བརྒྱུད་པ་ཕག་གྲུ་རྡོ་རྗེ་རྒྱལ་པོ་དང་ཀརྨ་དུས་གསུམ་མཁྱེན་པ་རྣམ་པ་
གཉིས་ནི། བོད་རབ་བྱུང་གཉིས་པ་ལྕགས་སྟག་(སྤྱི་ལོ་ ༡༡༡༠)ལོར་འབྲི་
ལུང་སྣེ་ཤོད་དང་དཀར་མཛེས་ཏྲེ་ཤོད་དུ་ཁག་སོ་སོར་འཁྲུངས་པའི་དུས་རབས་
དེའི་ནང་ནགས་ཤོད་ཁུལ་འདིར་བཀའ་བརྒྱུད་གྲུབ་མཐའ་འཛིན་སྐྱོང་བྱེད་
མཁན་དགོན་པ་མང་པོ་ཞིག་ཕྱག་བཏབ་གནང་ཡོད་པའི་ནང་ཚན་འབྲོང་སྣ་
བདེ་ཆེན་དཔལ་འབར་གླིང་གི་འདུ་ཁང་ཀ་བརྒྱ་མ་ཟེར་བ་ཞིག་ཡོད་པ་གྲགས།
དེ་རྗེས་ཡང་སྔ་འགྱུར་རྙིང་མའི་ལུགས་སུ་བྱུང་ཚུལ་ལའང་ཡོད་རབས་འདུག
དེ་རྗེས་རབ་བྱུང་བདུན་པ་ཤིང་འབྲུག་ (སྤྱི་ལོ་ ༡༩༢༩ ) ལོར་འདུལ་འཛིན་
གྲགས་ པ་དཔལ་ལྡན་གྱིས་ རི་བོ་དགེ་ལུགས་ པའི་ལུགས་འཛིན་དུ་ཞྭ་བསྒྱུར་་
མཛད་པ་དང་དེ་རྗེས་ཆབ་མདོ་འཕགས་ཆེན་རྒྱལ་བའི་དབང་པོས་རྗེས་སུ་
བསྐྱངས་ནས་ཤོག་གཉིས་དགོན་ཀ་བ་བཞི་བཅུའི་མལ་གྲུབ། དེ་རྗེས་ཆབ་
མདོ་འཕགས་ཆེན་གྱིས་འབྲི་རུ་དགོན་ཞང་ཞུང་ཆོས་དབང་གྲགས་པ་སྐུ་་་་་
གཤེགས་རྗེས་ སུ་ དགོན་དེའི་རྗེས་སྐྱོང་མཛད་ནས་འབྲི་དགོན་ཀ་བརྒྱ་མ་་་་་
བཞེངས་མཛད་པ་དང་འབྲི་རུའི་རྒྱ་ཟམ་བཙུགས་པར་མཛད། འཕགས་ཆེན་
ཆབ་མདོ་བྱམས་ པ་ གླིང་གདན་སར་འཁོད་ པའི་རྗེས་སུ་འཕགས་ཆེན་གྱིས་་་
བཀའ་བསྒོས་མཛད་པའི་ཁྱད་པར་ཅན་གྱི་སྲུང་མ་ཤངས་པད་ལ་དགོན་དེ་སྐྱོང་
དགོས་པའི་བཀའ་ཕབ་ནས་འབྲོང་སྣའི་སྐུ་རྟེན་དང་པོ་སྨྱོ་ག་སྐུ་རྟེན་ཞེས་པ་
དང༌། གཉིས་པ་འཇོང་སྐུ་རྟེན། གསུམ་པ་སེ་ཚ་སྐུ་རྟེན། བཞི་པ་རིག་རོ་
ཞྭ་དཀར་སྐུ་རྟེན། ལྔ་པ་མངས་མདའ་སྐུ་རྟེན། དྲུག་པ་རིག་རོ་ཞྭ་སྨུག་སྐུ་
རྟེན། བདུན་པ་ཀྲོ་སྐུ་རྟེན། (དེ་ནི་གཏེར་སྟོན་ཆོས་རྒྱལ་གླིང་པའི་སྐུ་ཡི་སྐྱེ་
315



is
བ་བཞེས་ནས་གཏེར་གྱི་འགྲོ་དོན་རྒྱ་ཆེར་མཛད་)བརྒྱད་པ་ སྟོན་ཚ་སྐུ་རྟེན།
དགུ་པ་ལྟོ་བོ་སྐུ་རྟེན་བསྟན་འཛིན་ཡེ་ཤེས་བཅས་དགོན་བདག་སྐུ་རྟེན་རིམ་བྱུང་
གིས་འགྲོ་དོན་རྒྱ་ཆེར་སྐྱོང་བར་མཛད་དོ། ཡང་ཆོས་འབྱུང་བཻཌཱུརྱ་སེར་པོ་
ལས། དྲུང་བློ་གྲོས་བཀྲ་ཤིས་ཀྱིས་བཏབ། དེ་ནས་ལྷ་རྩེ་ཀ་བཞི་བ། ཀ་
དྲུག་པ། བ་བླ་མ། སོ་བླ་མ། ཞུ་དབོན་གསུམ། ཁྱུང་པོ་བར་རྒྱབ་པ།
འབྲོང་ཐང་ཆོས་རྗེ། དགྲ་ལྷ་དཔལ་འབྱོར། ཚུལ་ཁྲིམས་བཀྲ་ཤིས། ཧོར་
སྦྱིན་པ་དཔལ། རྟ་ཚག་རྗེ་དྲུང་། འབྲུ་ལ་སྐུ་སྐྱེ་བཅས་གདན་འཛིན་སྐྱོང་
ཚུལ་འཁོད་འདུག
དགོན་གྱི་སྐུ་གསུང་ཐུགས་རྟེན་གཙོ་བོ་ནི། ཛཱིཀྐིམ་ལས་གྲུབ་པའི་ཐུབ་
དབང་སྐུ་མི་ཚད་གཉིས་ཙམ་གཅིག་དང་། བྱམས་མགོན་སྐུ་གཅིག ཐུབ་པ་
ཚུལ་ཁྲིམས་མ་གསུང་བྱོན་གཅིག ཐུབ་པ་རྡོ་གདན་འབུར་ནད་སྐུར་བཞེས་
པ་བྱིན་ཅན་གཅིག ནོར་རྒྱུན་སྐུ་བྱིའུའི་དྲོད་ཅན་གསུང་བྱོན་གཅིག སྔོན་
འཕགས་ལུང་དགོན་ཞེས་པའི་རྟེན་གཙོ། ཀུན་རིག་རྣམ་སྣང་གསུང་བྱོན་
བྱིན་ཅན་གནོད་སྐྱོན་གཏོང་སྐབས་སུ་སྤྱན་ཆབ་སིལ་བ་སོགས་ངོ་མཚར་ཅན་གྱི་
སྐུ་གཅིག གཙང་ཁང་ནང་གནམ་ལྕགས་ལས་གྲུབ་པའི་སློབ་དཔོན་པདྨ་
འབྱུང་གནས་སྐུ་མཐོ་ཚད་གང་ལྷག་ཙམ་ཞིག་དང་རིག་རོ་སྐུ་རྟེན་ནས་བསྩལ་
བའི་སྐུ་རྒྱུ་ལི་མ་ལས་གྲུབ་པའི་མཁའ་སྤྱོད་ཀྱི་སྐུ་ཁྲུ་གང་ཡོད་པའི་བྱིན་ཅན་
གཅིག སྟོན་ཚ་སྐུ་རྟེན་ནས་བསྩལ་བའི་ལི་མ་ལས་གྲུབ་པའི་སྒྲོལ་མའི་སྐུ་བྱིན་
ཅན་གཅིག ཡང་སྒྲོལ་མ་དམར་པོའི་སྐུ་ཀུ་རུ་ཀུལླེ་མ་རྩ་ཆེན་གཅིག ཤངས་
པད་ཀྱི་ཞལ་འབག་གསུང་བྱོན་ཁྱད་པར་ཅན་གཅིག་དང་གནམ་ལྕགས་ལས་
གྲུབ་པའི་རྡོ་རྗེ་གཅིག . ཀྲོ་སྐུ་རྟེན་གྱིས་པདྨ་བཀོད་ནས་གཏེར་དུ་བཞེས་པའི་
གཏེར་ཕུར་མདའ་ཚད་ཙམ་གཅིག་བཅས་དང༌། གསུང་རྟེན་གཙོ་བོ་བཀའ་
འགྱུར་ཆ་ཚང་དགུ་དང་། བསྟན་འགྱུར་ཆ་ཚང་གཉིས། འབུམ་ནག་ཟིལ་
316



མ་ཅན་དང་རྗེའི་གསུང་འབུམ། ཆུ་བཟང་གསུང་འབུམ་དམ་སྦྱར་མ་བཅས་
རྩ་ཆེན་བཞུགས་ཡོད། གཞན་ཡང་ཤང་སྦུབ་བྱ་ ཤང་པའི་སྦར་མཆུའི་རྗེས་
ཡོད་ པ་ངོ་མཚར་ ལྡན་པ་ཞིག་དང༌། དམ་ཅན་བླ་ སྦུབ་མདན་ནག་ཅན།
རྟེན་འཛུགས་དམར་ཁྲ་ཅན། ཉི་གྲགས་གཏེར་ཆེན་གྱིས་བསྩལ་བའི་སིལ་
ཆེན་སྲིད་གསུམ་སྒྲ་དབྱངས། འཁར་རྔ་སྟོང་གསུམ་འབྲུག་གྲགས་སོགས་་་
དང་། ཤངས་པད་ཀྱི་ཞལ་ཐང་གསུང་བྱོན་རྩ་ཆེན་གཉིས་བཅས་ཡོད་པ་རེད།
འདོན་ཆོག་ཕྱག་ལེན་སྐོར་ནི་རྒྱུད་བཞི་གསང་བདེ་འཇིགས་གསུམ་དང་།
ཀུན་རིག་སྟོང་ཆོག་སྨན་ཆོག རྣམ་རྒྱལ་སྟོང་མཆོད། བླ་མཆོད་སྦྱོར་བའི་
ཆོས་དྲུག མ་ཎི་བུམ་སྒྲུབ། དབྱར་གཞི་གསུམ་ཆོ་ག ཚེ་ཆོག སྨོན་
ལམ་ཆེན་མོ། ལྔ་མཆོད། བསྐང་གསོ། དགུ་ཆུང་། ཆོས་རྗེའི་ལྕགས་
མཁར་གཏོར་བཟློག དགུ་ཆེན། ་ མགོན་པོ་ཕྱག་དྲུག་པའི་གཏོར་བཟློག་
ཆོས་སྐྱོང་བསྐང་མདོས་བཅས་གར་འཆམ་སྣ་ཉི་ཤུ་རྩ་དྲུག་སོགས་ཡོད་པ་རེད།
ལོ་རེར་ཉིན་འཚོག་ཉིན་བརྒྱ་དང་དགུ་བཅུ་འཚོགས་རྒྱུ་ཡོད་པ་དང༌། ཚེས་
དུས་མཆོད་ཟླ་རེར་ཉིན་ལྔ་རེ་རྒྱུན་ཆད་མེད་པར་འཚོགས་པ་དང་། ཆོས་
བརྒྱུད་ཉམས་བཞེས་གནང་གི་ཡོད་པ་རེད། འབྲོང་སྣ་དགོན་པའི་ཆོས་་་་་
ལུགས་བྱེད་སྒོའི་རིམ་པ་ནི་བོད་ཟླ་དང་པོའི་ཚེས་ ༡ལ་ལྷ་མོའི་ཚེས་གཏོར་དང༌།
ཚེས་ ༣ལ་ཆོས་སྐྱོང་གཏོར་འབུལ། ཚེས་༥— ༢ ༥བར་སྨོན་ལམ་ཆེན་མོ་ཉིན་
༢༠ བོད་ཟླ་ ༢ པའི་ཚེས་ ༡ - ༡༡ བར་འཇིགས་བྱེད་སྒྲུབ་མཆོད། ཚེས་
༡༤ནས་ ༢ ༥བར་མ་ཎི་བུམ་སྒྲུབ། བོད་ཟླ་ ༣ པའི་ཚེས་ ༢ - ༡༢ བར་ཀུན་
རིག་ སྒྲུབ་ མཆོད། ཚེས་ ༡༥ - ༢༣བར་ བཀའ་ འགྱུར། ཚེས་ ༢༤ -
༣༠ བར་ཀུན་རིག་བྱང་བུ། བོད་ཟླ་ ༩ པའི་ཚེས་ ༣ - ༩བར་ རབ་གནས།
ཚེས་ ༡༢ - ༢༠བར་ གསང་འདུས། ཚེས་ ༢༣ - ༣༠ བར་ བདེ་ མཆོག
བོད་ཟླ་༥པའི་ཚེས་ ༡ - ༥ བར་སྟོང་མཆོད ཚེས་༦- ༡༠ བར་ཚེས་ཆོག
317



བོད་ཟླ་༦པའི་ཚེས་༩ -༨ བར་སྨན་ཆོག ཚེས་ ༡༥ནས་བོད་ཟླ་བདུན་པའི་
ཚེས་ ༣༠ བར་དབྱར་གནས། བོད་ཟླ་ ༨ པའི་ཚེས་ ༡ - ༣བར་དགག་དབྱེ།
ཚེས་༩ - ༡༠ བར་བདེ་མཆོག བོད་ཟླ་ ༡༠ པའི་ཚེས་ ༢ ༥ལ་དགའ་ལྡན་ལྔ་
མཆོད་ཉིན་༥ བོད་ཟླ་ ༡༡ པའི་ ༣༩ལ་དགུ་གཏོར་ཉིན་ ༥ བོད་ཟླ་་་་་
༡༢ པར་དགུ་གཏོར་ཉིན་༧བཅས་ཡོད་པ་དང༌། ཡང་ཟླ་བ་རེར་ཚེས་གསུམ་
དང་། བརྒྱད། བཅུ། བཅོ་ལྔ། ཉེ་ལྔ། སུམ་བཅུ་བཅས་ལ་དུས་་
མཆོད་ཆད་མེད་ཡོད་པ་རེད། །
སྒྲིག་སྲོལ་ལམ་ལུགས་སྐོར་ནི། དགོན་བདག་འབྲས་སྤུངས་བློ་གསལ་
གླིང་དང་། ཆབ་མདོ་འཕགས་པ་ལྷའི་སྐུ་ཚབ་སྐུ་རྟེན་ཆོས་རྗེ་དཔོན་ལྡིང་
གཉིས་ཀྱིས་གཙོས་པའི་དབུ་ཆོས་བཀའ་བཅུ་དང་། དབུ་མཛད། དགེ་སྐོས་
གཉིས། ལས་སྣེ་བཞི་བཅས་དབུ་ཆོས་ལས་སྣེ་བརྒྱད་ཀྱིས་དགོན་གྱི་བཅའ་
ཡིག་སྒྲིག་སྲོལ་ལག་བསྟར་བྱེད་ཚུལ་སྤྱི་དང་མཚུངས། སྤྱི་ལོ་ ༡༩༦༡ལོའི་
རྫོང་ཡིག་ཚགས་ལྟར་ན་སྐབས་དེར་དགོན་བཞུགས་གྲྭ་གྲངས་༩༠ (ནག་ཆུའི་
དཔྱད་གཞིར་ ༡༡༦)ཞུགས་ཡོད་པ་རེད། དེ་རྗེས་རིག་གནས་གསར་བརྗེའི་
སྐབས་སུ་ཉམས་ཆག་སོང་ནས། སླར་ཡང་ཏང་གི་སྲིད་ཇུས་རིམ་གྱིས་དོན་
འཁྱོལ་བྱུང་ཏེ་དགོན་འདི་བོད་རབ་བྱུང་བཅུ་དྲུག་པའི་ཤིང་གླང༌(སྤྱི་ལོ་་་་
༡༩༨༥)ལོར་བཀའ་བཅུ་མཁྱེན་རབ་ཆོས་གྲགས་དང་། དབུ་མཛད་བསྟན་
འཛིན་དབང་ཕྱུག དགེ་སློང་བློ་བསྟན་ཉི་མ་དང་བློ་བཟང་རྣམ་གྲོལ་སོགས་
ཀྱིས་ གཙོ་བོ་གནང་ནས་ རྒན་ གྲྭ་ཡེ་ཤེས་དཔལ་འབྱོར། ངག་དབང་ཉི་མ།
སྐལ་ བཟང༌ རྣམ་ གྲོལ། མཁྱེན་ རབ་ ཡེ་ ཤེས། ངག་ དབང་ ཆོས་ གྲགས།
བསྟན་འཛིན་ཆོས་གྲགས། འཕྲིན་ལས་རྒྱལ་མཚན། ཚུལ་ཁྲིམས་དར་རྒྱས།
འཇམ་དབྱང་འདུལ་འཛིན། ངག་དབང་བྱང་ཆུབ། བསྟན་འཛིན་མདོ་
སྔགས། ཐར་འདོད་རྒྱལ་མཚན། བློ་བཟང་རྒྱལ་བསྟན་བཅས་འདུས་གྲྭ་
318



བཅུ་བདུན་ནས་ཉམས་གསོའི་ལས་ཀ་འགོ་བརྩམས་ནས་མང་ཚོགས་ཀྱི་རོགས་
རམ་འོག་ཉམས་གསོ་གྲུབ་བཞིན་ཡོད་པ་རེད།
སྨྲས་པ། ལྷག་བསམ་དགེ་བའི་སྡེ་བཞིའི་དཔལ་ཡོན་གསལ། །
དེ་ན་རམ་འབྱམས་ཤེས་བྱའི་གཟུགས་བརྙན་ཀུན། །
འདབ་བརྒྱའི་ཚལ་དུ་བུང་བ་རོལ་བ་བཞིན། །
སྨིན་ཞིང་གྲོན་བའི་འགྲོ་ཀུན་ཚིམ་གྱུར་ཅིག །
འགོམ་དགོན་གསར་དགོན་ཆོས་འཁོར་བྱམས་པ་གླིང་།
ཆོས་སྐུའི་ལྷ་ལམ་མཁའ་ཀློང་གདོད་བྲལ་དབྱིངས། །
གཟུགས་སྐུའི་མགོན་གྱུར་རིན་ཆེན་དཔལ་ཞབས་འདུད། །
འབྲི་གདན་དྲུག་འཛིན་ཡ་གྱལ་འགོམ་དགོན་གསར། །
ཆོས་ཀྱི་འཁོར་ལོ་དམ་ཆོས་ཡིད་བཞིན་ནོར། །
བྱམས་པའི་སྙིང་བཅུད་འགྲོ་ཀུན་ཡིད་འོང་གླིང་། །
རྣམ་བཤད་དོན་བཟང་ངེས་ལེགས་སྙེ་མའི་ཕོན། །
རྣམ་དཀར་དད་པས་རྩྭ་རྩེའི་ཟིལ་བ་ཙམ། །
དགོན་འདིའི་མཐོང་རྒྱུན་མདོར་བསྡུས་བཤད་པར་བྱ། །
དེ་སྔོན་འགོམ་ཚོ་ཤོག་དེའང་ད་ལྟ་རླན་ཆུ་ཤང་ཁོངས་སུ་འགོམ་དགོན་
གསར་དང་ རྭ་ཁྱིམ་དགོན་གཉིས་ཡོད་པ་སྟེ། འགོམ་དགོན་གསར་ཆོས་་་་
འཁོར་བྱམས་པ་གླིང་ཞེས་པ་དེའང་རང་མདོ་ཤཱཀྱ་རིན་ཆེན་གྱིས་རབ་བྱུང་བཅུ་
པའི་ལྕགས་ཕག་(སྤྱི་ལོ་ ༡༦༡༡)ལོར་ཕྱག་བཏབ། གྲུབ་མཐའ་འབྲི་གུང་
319



བཀའ་བརྒྱུད། ལོ་ངོ༌ ༡༠༠༠ཙམ་འགྲོ་ཉེར་ཡོད་པའི་འདི་ཡང་ བཀའ་་་་
གདམས་པ་སྣེའུ་ཟུར་བ་ཡེ་ཤེས་འབར་གྱིས་ཕྱག་བཏབ་པའི་བྲམ་ལག་དགོན་
ཞེས་པ་དེ་དང་ཡང་ཕག་མོ་དགོན། གནས་ཤོད་དགའ་པོ་ལྕགས་ལུང་དགོན།
སྐྱི་རི་སྟག་ལུང་དགོན། ས་དམར་རི་ཀླུང་དགོན། དཀར་མཆོག་འབྲུག་
དགོན་ཐད་པ་གླིང་ཞེས་པ་བཅས་ཐོག་མར་དགོན་གསར་དགོན་ས་མལ་འདིར་
ཀར་མདོ་དགོན་ཞེས་པ་དགོན་པ་ཆུང་དུ་ཞིག་ཡོད་ཚུལ་འདུག་པས། སྐབས་
དེར་ ཉམས་ དམས་ སུ་ སོང་བའི་ཚེ་ དགོན་ པ་དེ་ རྣམས་ ཟླ་ སྒྲིལ་ བཏང་ནས།
བཀག་པོ་སྒང་ཞེས་པ་འདིར་དགོན་པ་གསར་པ་ཞིག་ཕྱག་བཏབ་པ་དེར་དགོན་
གསར་ཞེས་མལ་འདིར་སླར་ཡང་རང་མདོའི་ཕྱག་བཏབ་མཛད། དེ་རྗེས་སྤྱི་
ལོ་༡༦༩༧ལོར་རྒྱལ་བ་འབྲི་གུང་པ་རྗེ་རིག་འཛིན་ཆོས་ཀྱི་གྲགས་པ་འཕྲིན་ལས་
རྣམ་པར་རྒྱལ་བ་སྡེས་གདན་ས་དངོས་སྐྱོང་མཛད་ནས་འབྲི་གདན་གཉིས་པ་
འགོམ་དགོན་གསར་ཆོས་འཁོར་བྱམས་པ་གླིང་ཞེས་རྒྱལ་མཆོག་ལྔ་པ་ཆེན་པོའི་
བཀའ་གཏན་ཤེལ་བམ་དང༌། དྲུག་པའི་རྩ་ཚིག བདུན་པའི་རྒྱབ་སྣོན་ཞེས་
འགོ་བརྗོད་དུ་བཀོད་ཡོད་པ་དང༌། རྒྱ་བོད་ཤན་སྦྱར་སོགས་སྒོ་བྱང་བཅས་
ཡོད་པ་རེད། རྗེ་རིག་འཛིན་ཆོས་ཀྱི་གྲགས་པའི་སྐུའི་རིང་འདུལ་བྱ་འཕྲིན་
ལས་མ་རྫོགས་པར་ཞིབ་པར་གཟིགས་ན་རྗེ་ཉིད་ཀྱི་མཛད་པས་གཞུང་བཀའ་
བོད་བཅུ་གསུམ་ཡོད་པའི་ནང་དུ་ཞིབ་པར་གསལ། རྗེ་འདི་ཉིད་ཀྱི་མཛད་
འཕྲིན་བསམ་གྱིས་མི་ཁྱབ་པས་འགྲོ་ཀུན་ཐར་པའི་ལམ་དུ་བཀོད། བཟོ་དང་
གསོ་བ་ལ་སོགས་ཕྱི་རིག་པའི་གནས་ཕལ་ཆེ་བ་དག་ལ་མ་རྨོངས་པའི་མཁྱེན་པ་
དང་ལྡན་པ། ནང་མདོ་སྔགས་གསར་རྙིང་གི་བསྟན་བཅོས་སོགས་མཁས་པ་
ཟབ་ཆོས་ཀྱི་གདམས་པ་རྒྱ་མཚོ་ལྟ་བུའི་གསན་སྦྱོང་མཛད་དེ་བསླབ་གསུམ་གྱི་
འབྱོར་པས་ཐུགས་ཀྱི་བང་མཛོད་རང་བཞིན་དུ་ཡོངས་སུ་བཀང་སྟེ་ཆོས་ཀྱི་་
འཁོར་ལོ་རྒྱ་ཆེན་པོ་བསྐོར། མདོ་དབུས་སྟོད་སྨད་སར་རིས་སུ་མ་མཆིས་པར་
320



དགེ་འདུན་གྱི་སྡེ་རྣམས་ལ་བཤད་སྒྲུབ་རྒྱུད་མི་ཉམས་པར་གོང་འཕེལ་གཏོང་
གནང་མཛད། དཀྱིལ་འཁོར་སྒྲུབ་མཆོད་མང་པོ་ལོ་ལྟར་འཛུགས་པའི་སྲོལ་
གཏོད། ཆོ་ག་དེ་དང་དེ་དག་གི་ཆིངས་ཕྱག་ལེན། གྱེར་དབྱངས་ཕྱག་རྒྱ།
བྲིས་ཐིག་རྡུལ་མཚོན། གར་འཆམ་དབྱངས་རོལ་ལ་སོགས་བློ་ལྡན་ཀུན་གྱིས་
བསྔགས་པའི་མཁྱེན་རབ་ཕུལ་དུ་ཕྱིན་པ་བྱུང༌། མངའ་ཐང་སྟོབས་ བཅུ་་་
མངའ་བའི་བསྟན་པ་རིན་པོ་ཆེ་བསྐྱངས་པའི་བཀའ་དྲིན་འགྲན་ཟླ་མེད་པར་
མཛད་དོ། རྗེ་ཉིད་ནི་མདོ་དབུས་སྟོད་སྨད་དབུས་གཙང་ཁམས་སོགས་སུ་
ཞབས་སོར་མ་འཁོད་པ་མེད་པ་དཔེར་ན། ཀོང་པོ་དང་དྭགས་པོ། རྩྭ་རི།
གཙང་ས་སྐྱ། ལ་དྭགས་གངས་རི། ལྷོ་གནས། དབུས་ལྷ་ལྡན། ཧོར་
དཔོན་གཡུལ་རྒྱལ་གྱི་སྡེ་ཡི་ཁྲོད་བཅས་ སུ་ ཕེབས། འདུལ་བྱ་འཕྲིན་ལས་་་
བསམ་གྱིས་མི་ཁྱབ་པའི་ཕྱག་རྗེས་དང་ཞབས་རྗེས་གསལ་བ་མང་པོ་བསྟན་པར་
མཛད། དེ་རྗེས་སུ་འདམ་དང༌། གནམ་མཚོ། འབྲི་ཧོར་བརྒྱུད་ནས་རྔོག་
ཏུ་ཕེབས། ངོ་མཚར་མཚན་རྟགས་ཕུན་སུམ་ཚོགས་པ་བྱུང་བ་དེར་འདུས་
སྐལ་ལྡན་རྣམས་ཀྱི་མིག་གི་སྤྱོད་ཡུལ་དུ་གྱུར། རྔོག་གི་དགོན་གནས་དེ་རྣམས་
ཉམས་གསོ་ལེགས་པར་མཛད། དེ་ནས་གླིང་རྫོང་དུ་ཕེབས་ནས་བྱང་རྟ་ན་
བརྒྱུད་ནང་ཆེན་དུ་ཕེབས། བོན་ཨ་ཁྱུང་བླ་མའི་ས་ནས་རིགས་སྔགས་ཟབ་མོ་
ཁ་ ཤས་ གསན་སྦྱོང་མཛད། དེ་ནས་རི་བོ་ཆེ་ དང་། སྡེ་ དགེ། འབའ།
འཇང་། ལི་ཐང་བཅས་སུ་ཕེབས་ནས་འདུལ་བྱ་སྨིན་གྲོལ་བདེ་བའི་ལམ་དུ་
བཀོད། རིམ་གྱིས་དར་རྩེ་མདོ། རྒྱ་ནག་གི་ལིའུ་རྫོང་དུ་ཕེབས། དེར་
གནས་ཀུན་ལ་ཆོས་དང་ཟང་ཟིང་གིས་རེ་བ་སྐོང་བ་གནང་ནས་ཡར་ཕེབས།
རིམ་བཞིན་ཟླ་དགོན་དུ་འདུས་པ་ཁྲི་ཕྲག་ལྷག་པར་བླ་མ་དགོངས་འདུལ་གྱི་
དབང་རྩལ། དེ་ནས་ནགས་ཤོད་འགོམ་དགོན་དུ་ཕེབས། རྗེ་ཉིད་ཀྱིས་
དགོན་ གྱི་ བཅའ་ ལམ་ སྒྲིག་སྲོལ། སྒྲུབ་མཆོད་ཆོ་ ག ཆིངས་ ཕྱག་ལེན།
321



l6g?
གྱུར་ དབྱངས་རོལ་མོ། ཐིག་རྡུལ་ མཚོན། གཏོར་བཟོ་ མཆོད་ བཞེངས།
བཤད་སྒྲུབ་ཀྱི་འཛིན་སྐྱོང་ཕྱག་སྲོལ་སོགས་དཔེ་དེབ་ཀོ་ལེབ་ཞེས་པ་ཕྱག་ལེན་བླ་
ན་མ་མཆིས་པའི་སྦྱངས་སྲོལ་གྲ་མ་ཉམས་པ་སློབ་སྤྱོད་རང་སྐྱ་འཕེར་ངེས་མཛད་
ནས་རྒྱལ་བ་འབྲི་གུང་ཆོས་རྒྱུད་རྒྱལ་བའི་བསྟན་པ་ལ་རབ་ཏུ་བྱུང་བའི་གནས་
དགོན་གྲགས་ཅན་ཞིག་ ཏུ་ གྱུར། རྗེ་ཉིད་ཀྱི་ཐུགས་ཉམས་ སུ་ བཞེས་ ཤིང་་་
དབང་དང་ཁྲིད་མན་ངག བསྐྱེད་རྫོགས་རྣམ་བཤད། རྒྱལ་བའི་མདོ་རྒྱུད་
ནས་ཇི་ལྟར་བསྟན་པའི་དགོངས་པ་བཞིན་ཕྱག་ལེན་དུ་བཏང་སྟེ་ཟབ་ཆོས་ལྔ་
ལྡན་དང༌། ནཱ་རོ་ཆོས་དྲུག བླ་མ་དགོངས་འདུལ་ཁྲིད་དང༌། སྒྲུབ་་་
དབང་ཡང་གནང་མཛད། གཞན་ཡང་དགོངས་གཅིག་རྣམ་བཤད། བདེ་
མཆོག་ དྲིལ་བུ་ལྷ་ལྔ། སྤྱན་རས་གཟིགས་འཕྲེང་བས་སྐོར་གསུམ། རྒྱལ་
ལུགས་ཐུགས་རྗེ་ཆེན་པོ། གཙུག་གཏོར་དགུ་པ། ཀུན་རིག ཞི་ཁྲོ་དམ་
ཆོས་དགོངས་པ་ཡང་ཟབ། བཀའ་བརྒྱད། གཤིན་རྗེ་ཤེད་ཟློག་མེའི་སྤུ་གྲི།
ཁྲོ་བཅུ་ལྕགས་སྡིག་ལོག་ཏྲི། གུ་རུ་ཞི་དྲག བདུད་རྩི་སྨན་སྒྲུབ། ཁྲོ་རོལ་
བྱུང་དགུ་བཅས་ཀྱི་དབང་རྩལ་བ་དང་། བཀའ་ཡིས་གནང་བ་ཤིན་ཏུ་ཟབ་པ་
དངོས་གྲུབ་འབྱུང་གནས་ལྷག་པའི་ལྷ་ཡི་སྒོམ་བཟླས་མ་ཆག་པར་ཉམས་སུ་སྐྱོང་
བ། བླ་ན་མེད་པར་བྱང་ཆུབ་ཀྱི་ས་བོན་བཏབ་པ། བྱམས་པའི་རྩ་བ་ཚུགས་
པ། སྙིང་རྗེའི་སྡོང་པོ་རྒྱས་པ། ཕན་སེམས་ཀྱི་ཡལ་ག་བསྐྱངས་པ། ཡོན་
ཏན་གྱི་མེ་ཏོག་བཞད་པ། འཕྲིན་ལས་ཀྱི་ལོ་འདབ་རྒྱས་པ། ཐར་པའི་་
འབྲས་བུ་སྟེར་བར་བྱེད་པ་དེ་ལྟ་བུའི་མཆོག་དམན་གྱི་འགྲོ་བ་ཀུན་ལ་ཕན་པ་
དང་བདེ་བར་མཛད་པ། ལྷག་ ཏུ་ དགོན་འདིར་འཇམ་ དཔལ་ གཤིན་རྗེའི་
མུན་མཚམས་ཀྱི་སྒྲུབ་པར་བཞུགས་སྐབས་གནས་ཡུལ་འདིར་གཤིན་རྗེའི་ལྷ་
ཚོགས་རྣམས་ཞལ་གཟིགས། ས་རྡོ་ཤིང་བཅས་ལ་ཨ་ར་པ་ཙ་རང་བྱུང་དུ་
འཆར་བ་ཀུན་གྱིས་ཁྲ་ལམ་མེར་མིག་མཐོང་ལག་ཟིན་དུ་གྱུར་པའི་བཀྲ་ཤིས་དགེ་
322



ir
མཚན་ལྡན་པ་ས་དང་བར་སྣང་ཐམས་ཅད་ལ་ཁྱབ། འགྲོ་ཀུན་སེམས་ཅན་
ཐམས་ཅད་ཀྱི་བསམ་པའི་རེ་བ་ཡོངས་སུ་བསྒངས་བར་གྱུར། གཞན་གྱིས་
ལོག་ལྟ་ཐེ་ཚོམ་ཕྲག་དོག་འགྲན་སེམས་སོགས་སྤུ་ཙམ་ཡང་མི་བྱེད་པར་ཐམས་
ཅད་ཀྱིས་དད་གུས་དག་སྣང་མཆོད་བསྟོད་བཀུར་བ་ལ་བརྩོན། སྐབས་དེར་
ནགས་ཤོད་སྐྱབས་མགོན་ཞེས་མཚན་སྙན་ཡོངས་སུ་གྲགས་པ་བྱུང་ངོ། དེ་
རྗེས་འབྲི་གུང་བུ་སློབ་སུམ་ཅུ་རྣམས་རེས་མོས་ཀྱིས་མཚམས་མ་ཆད་པར་གདན་
ས་སྐྱོང་དགོས་པས་འབྲི་གུང་བུ་སློབ་ཆེ་གྲས་རྒྱལ་སྲས་རིན་པོ་ཆེས་ལོ་བཞི་བཅུ་
ལྷག་ཙམ་རིང་གདན་ས་བསྐྱངས། དེ་རྗེས་བུ་སློབ་བེ་རུ་རྟོགས་ལྡན་རིན་ཆེན་
དབང་ཕྱུག་སྐུ་ཐོག་གཅིག་རིང་གདན་ས་སྐྱོང་བར་མཛད། སྤྱིར་འབྲི་གུང་བུ་
སློབ་རེས་མཁན་སྤྲུལ་ལོ་གསུམ་རེར་གདན་ས་འཛིན་དགོས་པ་དང༌། དེ་རྗེས་
འབྲི་གུང་སྐྱབས་མགོན་ཁྱབ་བདག་རྡོ་རྗེ་འཆང་ཆེན་པོ་དཀོན་མཆོག་བསྟན་
འཛིན་ཆོས་ཀྱི་ཉི་མས་བཀས་བཀོད་ལྟར་འབྲི་གུང་བུ་སློབ་སུམ་ཅུའི་ནང་གྲས་རི་
དབང་དཀོན་མཆོག་ནོར་བུ་རྒྱ་མཚོ་མཆོག་འབྲི་གུང་གདན་ས་མཐིལ་ནས་བསྐོ་
བཞག་མཛད་ཐོག་དགོན་འདིར་གདན་ས་སྐྱོང་བར་མཛད། དེ་རྗེས་སྒྲོ་བ་
ཡབ་ཚང་ནས་རི་དབང་དཀོན་མཆོག་འཇིགས་བྲལ་མཆོག་གི་སྐུ་ཚེ་ཧྲིལ་པོ་ནི་
གནས་སྐོར་དུ་ཕེབས་བསྐྱོད་མཛད་པ་དང༌། གངས་རི་དང་ཙཱ་རི་བཅས་ལ་
ཐེངས་ཁ་ཤས་ཕེབས་པ་དང་། ལྷོ་གནས་དང་། མདོ་དབུས་སྟོད་སྨད་ཀུན་
ལ་གནས་གཟིགས་སུ་ཕེབས་ནས་གྲུབ་པ་ཐོབ་པའི་དཀའ་ཐུབ་དང་ལེན་མཛད།
དེ་རྗེས་རྐྱེན་པ་ཡབ་ཚང་ནས་རི་དབང་དཀོན་མཆོག་དམ་ཆོས་བསྟན་པའི་ཉི་མ་
མཆོག་ནི་རང་ལུགས་ཆོ་ག་གྲ་མ་ཉམས་པར་སློབ་སྤྱོད་རང་སྐྱ་འཕེར་བའི་མཁས་
པ་ཕུལ་དུ་བྱུང་བས་མ་ཚད། བཅུ་ཕྲག་རིག་གནས། སྨན་རྩིས་རིག་སློབ་
མཁྱེན་སྤྱོད་གང་ལ་ཡང་མཁས་པ་འཛིན་སྤེལ་གྱི་མིང་དོན་མཚུངས་པ་ཞིག་དང༌
བྲམ་ལག་འབུམ་ཆེན་གྱི་བཅུ་གསུམ་འཁོར་ལོ་ཉི་ཟླ་ཟར་རྭ་ཚགས་བཅས་གསེར་
323
it
is
do



ཟངས་བཀོད་ལེགས་བརྒྱུན་གནང་བ་མཛད་འཕྲིན་རྒྱས་པ་བྱུང་། དེ་རྗེས་སྤུ་
ཚ་ཡབ་ཚང་ནས་རི་དབང་དཀོན་མཆོག་བསྟན་འཛིན་ནི་བོད་རབ་བྱུང་བཅུ་
དྲུག་ས་བྱི་(སྤྱི་ལོ་༡༩༩༨)ལོར་བལྟམས། ཆུ་འབྲུག་ (སྤྱི་ལོ་༡༩༥༢)ལོར་
དགོན་པར་གྲུབ་པའི་དབང་ཕྱུག་དཀོན་མཆོག་བཟོད་པ་རིན་པོ་ཆེའི་དྲུང་དུ་
རབ་ཏུ་བྱུང་བ་དང་གཙུག་ཕུད་གཞེས་ཏེ་མཚན་ལ་དཀོན་མཆོག་བསྟན་འཛིན་
ཆོས་ཀྱི་རྒྱལ་མཚན་དཔལ་བཟང་པོ་ཞེས་རང་ལོ་ལྔའི་ཐོག་ཏུ་དགོན་པའི་ཁྲི་ལ་
བཀོད། ཡོངས་འཛིན་མཚམས་པ་དཀོན་མཆོག་ངེས་དོན་རིན་པོ་ཆེའི་དྲུང་
དུ་ཡིག་སློབ་འཛིན་སྦྱོང་དང་དབང་ལུང་ཁ་ཤས་ཐོབ། དགུང་ལོ་དགུ་ཐོག་ལ་
རྒྱལ་བ་འབྲི་གུང་པ་ཆེན་པོ་སྐྱབས་མཆོག་ཉི་ཟླ་ཟུང་འབྲེལ་དབུ་བཞུགས་ཡོང་
འཛིན་ཁྲི་ཚབ་རྒྱབ་ར་རིན་པོ་ཆེ་མཆོག་གི་བཀའ་ཡི་ལུང་ཟིན་ཏེ། དགོན་
འདིའི་ ཆོས་ སྲིད་ གཉིས་ ལྡན་ གྱི་ མཁན་ སྤྲུལ་ ཁྲིར་ བཀོད་ སྟེ་ ཁུར་ དུ་ བླངས།
དུས་མཚུངས་མདོ་སྨད་བཅིངས་འགྲོལ་ཨུ་ཡོན་ལྷན་ཁང་བཙུགས་རྗེས་ཆོས་
ལུགས་དོན་བྱེད་ཨུ་ཡོན་ནང་རང་ཉིད་ཨུ་ཡོན་གྱི་མིང་ཐོག་ནས་ངོ་ཚབ་དགོན་
གྲྭ་བན་དཔོན་བཟང་པོ་ཕྱིན་པ་རེད། , དེ་རྗེས་འབྲི་རུ་རྫོང་བཅིངས་འགྲོལ་ཨུ་
ཡོན་ ལྷན་ཁང་ གི་ ཨུ་ ཡོན་ དང་། རྒྱུན་ལས་ ཨུ་ཡོན་ གྱི་ མིང་ གནས་ བླངས།
དམངས་གཙོ་བཅོས་བསྒྱུར་བྱེད་མཚམས་དེར། ནག་ཆུ་ས་གནས་སྲིད་གྲོས་
ནང་དུ་འགྲོ་རྒྱུར་གོ་སྐབས་ཐོབ་ཀྱང་། ནང་གནས་ཁ་ཤས་རྐྱེན་གྱིས་ལོ་ན་
ཆུང་བར་ཁག་བཏགས་བྱས་ནས་འགྲོ་མ་ཐུབ། རང་ལོ་བཅུ་གསུམ་ཐོག་་་་
བཅོས་བསྒྱུར་བཏང་ནས་བཀས་བཀོད་རྒྱུད་འཛིན་ཞིང་བྲན་ལམ་ལུགས་མེད་
པ་བཟོས། ༡༩༦༢ ལོར་དགོན་འདི་ཉིད་ཀྱི་གནའ་ཤུལ་རིག་དངོས་དང་།
རྒྱུན་སྲོལ་ཆོས་ཀྱི་བྱེད་སྒོ་བཅས་སྲིད་གཞུང་གིས་སྲུང་སྐྱོབ་གནང་ཡོད་ཀྱང་།
རིག་གནས་གསར་བརྗེ་ཆེན་པོ་ཞེས་ པ་ ༡༩༦༦ལོར་རྒྱལ་ཡོངས་ཁྱོན་ཡོངས་
དང་འདྲ་བར་གོད་ཆགས་ཚབས་ཆེན་བྱུང་སྟེ་དགོན་གནས་འདི་དག་མིང་གི་
324



ལྷག་མར་བཏང་བ་དེ་ནི་ཡིད་སྐྱོ་བའི་ལོ་རྒྱུས་དུམ་བུ་ཞིག་རེད། ཏང་གི་་
སྐབས་བཅུ་གཅིག་པའི་ཀྲུང་ཨུ་ཚང་འཛོམས་གྲོས་ཚོགས་ཐེངས་གསུམ་པ་་་
འཚོགས་ཚུན་ཏང་གི་མི་རིགས་དང་ཆོས་ལུགས་ཀྱི་སྲིད་ཇུས་སླར་གསོ་བྱུང་བའི་
སྐལ་བ་བཟང་པོ་ཐོབ་ནས། མཁས་བཙུན་གྲུབ་པའི་དབང་ཕྱུགས་ སློབ་་་
དཔོན་ཆེན་པོ་བཀའ་དྲིན་གསུམ་ལྡན་གྱི་སྐྱེས་མཆོག་དཀོན་མཆོག་འཕྲིན་ལས་
སམ་དཔའ་ཆུང་རིན་པོ་ཆེའི་དྲུང་དུ་མདོ་སྔགས་གསར་རྙིང་གི་ཆོས་རྒྱུད་ཟབ་མོ་
དབང་ལུང་དང་། སེམས་ཁྲིད་གདམ་པ་མང་པོ་ཞུས་པ་དང་བརྙེན་རྫོགས་
ཟབ་མོ་ཞུས། རང་ལོ་སོ་བདུན་ལོར་དེའི་གོང་དུ་འཐོར་ཞིག་དང་རྩ་བརླག་
སོང་བའི་དགོན་པ་དང་། འབུམ་པ་བཅས་བོད་རབ་བྱུང་བཅུ་དྲུག་པའི་ཤིང་
གླང༌(སྤྱི་ལོ་ ༡༩༨༥）ལོར་འགོ་བཙུགས་ཏེ། སྐབས་དེར་རི་དབང་དཀོན་
མཆོག་བསྟན་འཛིན་མཆོག་དང༌། དབུ་མཛད་ཆོས་བཟང་རྣམ་གཉིས་ཀྱིས་
གཙོ་བོ་གནང་བའི་རྒན་གྲྭ་དབུ་རྒན་མཐར་ཕྱིན་མཆོག་དང་། དབུ་ལྷ་སྲུང༌།།
དབུ་བསྟན་པ་དར་རྒྱས། དབུ་ཚུལ་ཁྲིམས། རྣམ་རྒྱལ་ཉི་མ། སངས་རྒྱས་
བརྩོན་འགྲུས། དཀོན་མཆོག་རྒྱལ་མཚན། བསྟན་པའི་ཉི་མ། བསྟན་
པའི་རྒྱལ་མཚན། བན་དཔོན་འཕྲིན་ལས། དྲི་མེད། དགེ་རྒན་བཟང་པོ།།
དགེ་རྒན་བཙོན་འགྲུས། ཆོས་གཉེར། དམ་ཆོས་འགྱུར་མེད། བློ་བཟང་
ཡེ་ཤེས། རིང་རྒྱལ་མཚན། དགེ་རྒན་བསང་སྔགས་བཅས་དང༌། སྐབས་
དེར་བསྟན་འཛིན་འགྲོན་འདུལ། དབུ་བསྟན་དར། དབུ་བསྟན་འཛིན་
ལྷུན་འགྲུབ་བཅས་འདུས་གྲྭ་ཉི་ཤུ་རྩ་གསུམ་ཡོད་པ་དེ་དག་གིས་འབད་བརྩོན་
དང་ཆོས་དད་མང་ཚོགས་ཀྱིས་རྒྱབ་སྐྱོར་གནང་བས་གནས་དང་དགོན་པའི་ཕྱི་
ནང་ཉམས་གསོ་གྲུབ་བཞིན་ཡོད་པ་རེད། ལྷག་ཏུ་འདི་ནས་གཤེགས་ནས་
ཞིང་ཁམས་གང་ཞེས་མཚུངས་བདག་ཅན་རྣམས་ཀྱི་ གསོལ་བ་གཏབ་པ་་་་
སངས་རྒྱས་ཀྱི་ཞིང་འདི་ཡིན་བྱ་བ་གཅིག་པུ་ཅིག་མི་མངའ་ཞིང་། འཁོར་
325



འདས་ཐམས་ ཅད་ཀྱི་དེ་ བཞིན་ ཉིད་ལ་རྟག་པར་བཞུགས་ པའི་བཀའ་ རྩལ།
དེ་བཞིན་དུ། སྐུའི་རྟེན་ནི་སྐྱོབ་པ་འཇིག་རྟེན་གསུམ་གྱི་མགོན་པོ་མཆོག་ཉིད་
ནི། རིག་ཐམས་ཅད་ཀྱི་བདག་པོ་ཆོས་ཀྱི་འཁོར་ལོ་སྒྱུར་བ། བཅོམ་ལྡན་
འདས་དྲུག་ པ་རྡོ་རྗེ་འཆང་ཆེན་པོ་ཨོ་རྒྱན་གནས་དང་ཏི་སེ་མན་ཆད་ནས།
རྒྱ་དང་མི་ཉག་ཁྱི་ཐན་ཡན་ཆད་འདིར། ལྷན་ཅིག་ཚོགས་པ་ལྔ་ཁྲི་ལྔ་སྟོང་
དང༌། ལྔ་བརྒྱ་ཉི་ཤུ་དུས་གཅིག་བྱུང་བ་ཡིས། ཞེས་པ་བདག་ཉིད་ཆེན་པོའི་སྐུ་
བརྙན་བལ་བཟོ་ལས་འདི་གསེར་སྟོང་སྐུ་གྲུབ། གསུངས་དབྱངས་འགྲོ་ཀུན་
སྨིན་པ་གྲོལ་བ་བྱེད། ཐུགས་ཀྱི་རྟེན་རྣམས་ཞིང་གི་ཡོན་ཏན་བཀོད་པ་སོགས་
ཕན་པ་དང་བདེ་བའི་ལས་ལ་སྦྱར། ཡང་སྤྲུལ་སྐུ་གཞན་ཞིག་ནི་རང་གྲོལ་རིན་
པོ་ཆེ་སྐུ་ཐོག་གོང་འོག་གཉིས་རིང་དགོན་འདིར་བཞུགས་ཏེ་དབུ་བླ་གནང་བ་
རེད། དམངས་གཙོ་བཅོས་བསྒྱུར་སྐབས་སུ་ནག་ཆུ་ས་གནས་སྲིད་གྲོས་ནང་
ཕེབས་མྱོང་བ་རེད། སྐུ་ཐོག་གོང་མ་རིམ་བྱོན་དེ་དག་ཤག་ཝ་ཐང་དགོན་གྱི་
དབུ་བླ་ཡིན་པ་རེད། རང་གྲོལ་སྐུ་ཐོག་གཅིག་སྒྲོ་བ་ཡབ་ཚང་དང་གཅིག་ནི་
ཨར་རྒོད་ཡབ་ཚང་ཡིན་པ་དེ་ལྟར་བླ་རབས་རིམ་བྱོན་རྣམས་ཀྱིས་བསྟན་འགྲོའི་
དོན་རྒྱ་ཆེར་མཛད་པའོ། །
དགོན་གྱི་རྟེན་གཙོ་ནི། ཐུབ་པ་བསྟན་འབྱུང་སྐུ་ལི་གསེར་ཅན་དང་།
གཤིན་རྗེ་ཚེ་བདག་ སྐུ་གནམ་ལྕགས་ལས་གྲུབ་ པ་ གཏེར་ སྐུ་བྱིན་ ཅན་ གཅིག
སྐྱོབ་པ་འཇིག་རྟེན་མགོན་པོའི་སྐུར་བྱིའུ་དྲོད་ཅན་གསུང་བྱོན་ཐོག་པ་མེད་པ་
བྱིན་ཅན་ཞིག་དང་ དཀོན་མཆོག་འཕྲིན་ལས་བཟང་པོའི་སྐུ་གསུང་བྱོན་མ།
རྗེ་ རིག་ འཛིན་ ཆོས་ ཀྱི་ གྲགས་ པའི་ སྐུ་ འདྲ་ གསུང༌ བྱོན་ ངོ༌ མཚར་ ལྡན་ པ། །
རིགས་གསུམ་མགོན་པོ་ཐོག་ཚད་མ་བཅས་དང༌། མགོན་པོ་ཁང་དུ་མགོར་པོ་
ཕྱག་བཞི་པ། ནཱ་ལེནྡྲའི་གཙུག་ལག་ཁང་གི་མགོན་པོ་དབྱེར་མ་མཆིས་པ་གཙོ་
འཁོར་གསུམ་དང་། ཨ་ཕྱི་ཆོས་སྒྲོན་དང་བཞིན་བཟང་དབྱིངས་ཕྱུག་ཡི་དམ་
326



བདེ་མཆོག་སོགས་དང༌། རྒྱལ་མཆོག་ལྔ་པ་ཆེན་པོ་མཆོག་དང་། འབྲི་གུང་
གོང་མ་སོ་སོའི་རྟེན་སྒམ་ཐམ་སྦྱར་མ་བཅས་བཞུགས་ཡོད་པ་དང་། མཆོད་
རྟེན་ཆ་བརྒྱད་སོགས་ གྲངས་ལས་འདས་པ་བཞུགས་ཡོད་ པ་རེད། གདན་
རབས་ཁང་དུ་གསེར་ཟངས་ལས་གྲུབ་པའི་ཐུབ་དབང་གཙོ་འཁོར་གསུམ་དང༌།
རྒྱལ་བ་རིགས་ལྔའི་སྐུ་ཆེ་བ། འབྲི་གུང་གོང་མ་རྣམས་ཀྱི་གསེར་གདུང་དང་།
དངུལ་གདུང༌། རི་དབང་སྐུ་ཕྲེང་རིམ་བྱོན་གྱི་གསེར་གདུང་སོགས་ཁྲ་བཟང་
བཀོད་ལེགས་ཅན། གཞན་ཡང་ལྷོ་གླིམ་གྱི་སྐུ་དང་ལི་མ་གསེར་ཟངས་ཙནྡན་
སྨན་སྐུ་སོགས་བསམ་གྱིས་མི་ཁྱབ་པ་བཞུགས་ཡོད། ནང་རྟེན་གཙོ་བོར་རྒྱ་
བཟའ་ཀོང་ཇོའི་ཤོ་དང༌། ཤོ་གདན། ཤོ་ཕོར་བཅས་དང༌། འཇམ་་་་་
དབྱངས་གོང་མ་ཆེན་པོའི་དཀར་ཡོལ་གདན་ཁེབས་ཆ་ཚང་དང༌། གཏེར་
དུང༌། མདོ་ཆེན་དཔའ་བོ་བཅུ་གསུམ་གྱི་སིལ་སྙན། གསེར་ལྷད་མེད་ཀྱི་
གར་བླུག ཛམ་སེར་སྐུ་དང༌། རིག་འཛིན་ཆོས་གྲགས་ཀྱི་སྐུ་བརྙན་བཅས་
དང་། གླིང་གི་ཁྲབ་རྨོག་གོ་མཚོན་བཅས་སྤྱན་གཟིགས་སྣ་ཚོགས་ཡོད་པ་རེད།
གཟིམས་ཆུང་ནང་རྟེན་གཙོ་བོ་རིག་འཛིན་ཆོས་གྲགས་ཀྱི་སྐུ་དང༌། གུ་རུ་གཙོ་
འཁོར་གསུམ། མར་མི་དྭགས་པོ་ཕག་གྲུ། སྐྱོབ་པ་འཇིག་རྟེན་མགོན་པོའི་
ཧོར་ སྐུ་ ཚེམས་ མུར་ ཅན། བདེ་ མཆོག་ དང༌ གསང་ འདུས་ ལི་ མ་ དང་།
གསེར་སྐུ་གནམ་ལྕགས་ལས་གྲུབ་པའི་ཐུགས་རྗེ་ཆེན་པོ་བཅུ་གཅིག་ཞལ་གཙོ་
འཁོར་གསུམ། ཙན་དན་གྱི་རྡོ་རྗེ་གདན། བཀའ་གདམས་མཆོད་རྟེན་
བཅས་རིན་ཐང་བྲལ་བའི་སྐུ་གསུང་ཐུགས་རྟེན་བཞུགས་ཡོད། འདུ་ཁང་
ཡང་རྩེར་གསེར་ནག་ལྷད་མེད་ལས་གྲུབ་པའི་ག ཉྫིར་བཅས་རིན་ཐང་བྲལ་བ་
ཡོད་པ་རེད།
གསུང་རབ་ཐད་བཀའ་འགྱུར་དང་བསྟན་འགྱུར་ཆ་ཚང་སུམ་ཅུ་བཞུགས་
ཡོད་པ་དང་། གསེར་དངུལ་ལས་བྲིས་པ་རྙིང་མ་རྒྱུད་འབུམ་དང་། མ་ཎི་
327



བཀའ་འབུམ། གཞན་ཡང་གྲུབ་མཐའ་རིས་སུ་མ་མཆིས་པའི་བཀའ་འབུམ་
དང་། ཁྲིད་ལམ་རིམ་བཅས་བྱིན་ཅན་པོད་བརྩེགས་མར་བཞུགས་ཡོད་པ་
རེད། ཆོས་རྒྱུད་ཉམས་སུ་བཞེས་པ་མདོ་སྔགས་ཟུང་འབྲེལ་གྱི་བསྐྱེད་ཆོག་
ཉམས་ བཞེས་ ཟབ་ ཆོས་ ནི། མདོ་ ཆོག་ ལས་ ཀུན་ རིགས། གཙུག་ དགུ།
སྨན་ཆོག ལྟུང་མཆོག སྒྲོལ་ཆོག རྣམ་རྒྱལ་མའི་ཆོ་ག དབྱར་གནས་
གཞི་གསུམ་མའི་ཆོ་ག་བཅས་དང༌། རྙིང་ལུགས་ལས་ཞི་ཁྲོ་ཡང་ཟབ་དང་།
གུ་དྲག བཀའ་བརྒྱད། གཤིན་རྗེ། པད་ལྗོན། ཕུར་པ་བཅས་དང༌།
གསར་མ་ལས་བདེ་མཆོག་དྲིལ་བུ་ལྷ་ལྔ། བསང་གསོལ་བསྐང་གསོ། གཡང་
སྐྱོབ། བླ་མ་མཆོད་པ། ཆོས་སྤྱོད་སོགས་དང་བསྐྱེད་རྫོགས་ཉམས་བཞེས་
བཅས་གནང་གི་ཡོད་པ་རེད། གཙོ་བོ་དགོན་འདིར་བཤད་སྒྲུབ་གཉིས་ལྡན་
གྱི་རང་ལུགས་ཕྱག་རྫོགས་གཉིས་ཀྱི་སྒྲུབ་པ་མཁན་རྒྱུན་ཆད་མེད་པར་བཞི་ལས་
མི་ཉུང་ བ་ དགོས་པ། དགོན་པ་རང་གི་འདོན་ཆོག་གཙོ་བོ་ནི། སྒྲུབ་པ་
གཉིས། རྒྱུད་སྡེ་བཞི། བསྐང་གསོ་བཞི་བཅས་ཡོད། སྒྲུབ་པ་གཉིས་ནི་
རྒྱལ་ལུགས་ཐུགས་རྗེ་ཆེན་པོའི་མ་ཎི་བུམ་སྒྲུབ་དང༌། བཛྲ་སྒྲུབ་པ། རྒྱུད་སྡེ་
བཞི་ནི། བདེ་མཆོག་དྲིལ་བུ་ལྟ་ལྔའི་དཀྱིལ་ཆོག་དང༌། ཀུན་རིག་དཀྱིལ་
ཆོག གཙུག་ གཏོར་ དགུ་ པའི་ དཀྱིལ་ཆོག ཞི་ ཁྲོའི་ དཀྱིལ་ཆོག་ བཅས།
བསྐང་གསོ་བཞི་ནི། བཀའ་བརྒྱུད། ཁྲོ་བཅུ་དུག་ གདོང་། མགོན་པོ།
གུ་དྲག་བཅས་ཡིན་ཞིང་ ཟླ་བ་ནམ་འཆར་ཉིན་བཅུ་བཞིའི་རིང་དུས་མཆོད་་་
ཚོགས་ཀྱི་ཡོད་པ་རེད། བོད་ཟླ་དང་པོའི་ཉི་ ཤུ་བདུན་ནས་འགོམ་གྱི་སོག་
གཏོར་ཆེན་མོ་ཞེས་གར་འཆམ་རྣམ་གྲངས་སུམ་བཅུ་ལྷག་ཙམ་ཉིན་གསུམ་ལ་
འཆམས་ནས་ཉི་ ཤུ་དགུ་ལ་དགུ་གཏོར་ཁག་བཞི་ཡོད་པ་རེད། རྒྱ་ཆེའི་་་་
གཟིགས་མོ་མཁན་རྣམས་དགྱེས་ཚོར་ཆེན་པོ་གནང་གི་ཡོད་ལ་བསྔགས་བརྗོད་
ཀྱི་མེ་ཏོག་སིལ་མ་འཐོར་བཞིན་ཡོད།
328



དགོན་འདིའི་ལོ་འཁོར་ཆོས་ཕྱོགས་ཀྱི་བྱེད་སྒོ་ཁག་ནི། བོད་ཟླ་དང་
པོའི་ཚེས་༡ - ༡༠ བར་སྒྲུབ་མཆོད་ཉིན་ ༡༠ དང༌། ཚེས་ ༡༥ ཉིན་གནས་་་
ཆེན་བྲམ་ལག་འབུམ་པར་ཆོས་ཕྱོགས་བྱེད་སྒོ། ཚེས་ ༡༨ ཉིན་འཆམ་རྩིས།
ཚེས་༢༡ - ༢༩བར་སོག་གཏོར་ཆེན་མོ། ཚེས་ ༣༠ ཉིན་ཚེ་དབང་། བོད་
ཟླ་ ༢ པའི་ཚེས་ ༡ - ༡༢ བར་ཀུན་རིག་དང་དབང་། ཚེས་ ༡༩ནས་བོད་ཟླ་
༣པའི་ཚེས་༩བར་མ་ཎི་བུམ་སྒྲུབ་དང་དབང་། བོད་ཟླ་༣ པའི་ཚེས་༢ ༠ནས་
བོད་ ཟླ་ ༤ པའི་ ཚེས་ ༡༠ བར་ བཛྲ་ བུམ་ སྒྲུབ་ དང་ དབང་། ཚེས་ ༡༣ -
༡༥བར་གཉེན་གནས་སྨྱུང་གནས། ཚེས་༡༦-༡༩བར་གཙུག་དགུ་ཆེན་མོ།
ཚེས་༢༠ནས་བཀའ་འགྱུར་དང་འབུམ་ཀློག་འདོན། ཚེས་༢༥ ཉིན་སྐྱོབ་པའི་
ལྔ་མཆོད་ཆེན་མོ། ཚེས་ ༢༦ནས་མུ་མཐུད་བཀའ་འགྱུར། བོད་ཟླ་༥པའི་
ཚེས་༩ - ༡༩ བར་བསྐང་བཤགས་དང་དབང་། ཚེས་༡༠ལ་ཚེས་བཅུ། ཉི་
ལྡོག་སྐབས་བསྟུན་གཡང་སྐྱོབ། ཚེས་༢༨ ཉིན་རི་ཁྲུས་དང་རྟེན་ཁྲུས། བོད་
ཟླ་༦པའི་ཚེས་ ༤ ལ་དབྱར་བསང་བཏང་ནས་ཚེས་ ༥ ནས་དབྱར་འབྲོག་གྱིས།
ཚེས་ ༡༣ནས་འབུམ་པར་སྨྱུང་གནས། ཚེས་ ༡༤ ནས་བོད་ཟླ་༧པའི་ཚེས་་་་་
༢༩བར་དབྱར་གནས། ཚེས་ ༣༠ནས་བོད་ཟླ་༨ པའི་ཚེས་ ༢ བར་དགག་དབྱེ།
བོད་ཟླ་༩པའི་ཚེས་ ༢༢ ཉིན་ལྷ་བབས་དུས་ཆེན། ཚེས་ ༢༥ལ་དགུན་བསང་
གཏོང་བ་དང་དགུན་འབྲོག་གྱེས། བོད་ཟླ་ ༡༡ ཚེས་ ༢༣ - ༢༩བར་དགུ་
ཆུང་། བོད་ཟླ་ ༡༢ ནང་ཆོས་གཞུང་ཁྲིད་རྒྱུ་བཅས་རེད། གཞན་ཡང་ཟླ་
རིམ་བཞིན་སྔར་ཡོད་དུས་མཆོད་ཉིན་བཅུ་བཞི་ཡོད་པ་ལས། ད་ལྟ་དུས་་
མཆོད་ནི། ཚེས་གསུམ་དང་། བརྒྱད། བཅུ་གསུམ། བཅོ་ལྔ། ཉི་ཤུ།
ཉེར་ གསུམ། ཉེར་ལྔ། སུམ་ བཅུ་བཅས་ཉིན་ བརྒྱད་ རེ་ ཆག་ མེད་དང༌།
དགོན་པ་དང་འབུམ་པར་གསོལ་ཁ་རྒྱུན་འཛུགས་ཡོད་པ་དང༌། འབུམ་པར་
ཟླ་རིམ་ཚེས་བཅུ་དང་སྨྱུང་གནས་བཅས་ཡོད་པ་རེད།
329



དགོན་གྱི་སྒྲིག་སྲོལ་ལམ་ལུགས་ཐད་གཙོ་བོ་རྒྱལ་བ་འབྲི་གུང་ནས་བསྐོ་
གཞག་གནང་བའི་མཁན་སྤྲུལ་བུ་སློབ་རེས་མོས་ཀྱིས་ལོ་གསུམ་རེ་དགོན་འདིར་
གདན་ས་སྐྱོང་དགོས་ཀྱི་ཡོད་པ་དང་བླ་བྲང་དེ་སྡེ་པ་གཙོ་བོ་ཡིན་པས་བན་
དཔོན་གཉིས་བཅས་ལས་སྣེ་བཅུ་གཉིས་ཡོད་པ་དང༌། དབུ་ཆོས་ནི་ཚོགས་བླ་
དང༌། དབུ་མཛད། དགེ་སྐོས་རྒུན་བཞོན་གཉིས་བཅས་བཞི་དང༌། སྤྱི་
སོ་སྤྱི་ཁག་བཅུ་གཉིས་སོགས་དེ་དག་ལོ་གསུམ་རེ་ནས་རེས་བསྐོར་འདེམས་སྒྲུག་
བྱས་ནས་འདུལ་གྲྭ་ཚང་མས་ཐོན་དགོས་པ་སྤྱི་དང་མཚུངས། གོང་གསལ་སྤྱི་
ཁག་བཅུ་གཉིས་ཀྱི་ཐེབས་རྩ་ནི་གཙོ་བོ་ས་ཞིང་ཡིན་ཞིང་མཆོད་རྩ་དེ་རྣམས་ལོ་
གསུམ་རེར་ རྩ་བའི་རྩིས་སྤྲོད་དང་ལོ་མས་གཏོང་སྒོ་གཏོང་དགོས། སྤྱི་ལོ་
༡༩༦༡ལོའི་ཡིག་ཚགས་ལྟར་ན། སྐབས་དེར་དགོན་བཞུགས་གྲྭ་གྲངས་་་་
༢༧༢ ཡོད། ཡང་དགོན་འདི་ཡི་མཐའ་སྐོར་དུ་དུར་ཁྲོད་དང་གནས་ཁྱད་
པར་ཅན་བཞུགས་ཡོད། དགོན་འདིའི་རྟེན་ཕྱག་ཉི་གླིང་དུར་ཁྲོད་ཅེས་པ་ནི།
གནས་ཆེན་རྩྭ་རིའི་དུར་ཁྲོད་རྔམ་པ་སྒྲ་སྒྲོག་དབྱེར་མ་མཆིས་པའི་དུར་ཆེན།
སྲི་ཆེན་བཅུ་གསུམ་ཆོད་པའི་ས་མིག་བཅས་ཡོད་པ་དང༌། ཁྱད་པར་དུ་གནས་
ཙ་ཞོ་གངས་གསུམ་འཕྲོད་པའི་གནས་ཆེན་བྲམ་ལག་རྫོང་རྩེ་ཤེལ་དཀར་འབུམ་
པ་དེ་བརྗིད་ཉམས་ལྡན་པར་བཞུགས་ཡོད།
རྒྱུ་སྐར་དབུས་ན་ཉ་རྒྱས་ཟླ་བ་བཞིན། །
ས་འཛིན་ཁྲོད་ན་ལྷུན་པོ་ཇི་བཞིན་དུ། །
སྐུ་གདུང་རིང་བསྲེལ་མཆོད་གནས་མཆོད་བཞུགས་པ། །
གནས་ཆེན་ཤེལ་དཀར་འབུམ་པ་གུས་ཕྱག་འཚལ། །
དེ་ཡང་བོད་ཁ་བ་ཅན་འདི་རིགས་གསུམ་མགོན་པོའི་འདུལ་ཞིང་ཡིན་
པས། སྤྲུལ་པའི་རྒྱལ་པོ་ཆོས་རྒྱལ་མེས་དབོན་རྣམ་གསུམ་དང༌། བཀའ་
དྲིན་འགྲན་ཟླ་བྲལ་བའི་སྐྱེས་མཆོག་མཁས་བཙུན་གོང་མ་རྣམས་ཀྱིས་བསྟན་
330



inicio
པའི་སྲོལ་ གཏོད་གནང་བ། ལུགས་བཟང་མི་ཉམས་གོང་འཕེལ་དུ་གཏོང་
བར་མཛད། ལྷག་ཏུ་བསྟན་པ་ཕྱི་དར་དུས་བཀའ་གདམས་པའི་བླ་ཆེན་་་་
རྣམས་ཀྱིས་ཕྱག་བཏབ་མཛད་པའི་བོད་དུ་འབུམ་ཆེན་བཅུ་གསུམ་ཞེས་བཤད་
རྒྱུན་ཡོད་པའི་ནང་ཚན་སྣེའུ་ཟུར་བས་རྫོང་རྩེ་ཐམ་ལག་ཤེལ་དཀར་འབུམ་པ་
ཞེས་པ་སྤྱི་ལོ་ ༡༠༥༠ལོར་ཕྱག་འདེབས་མཛད་པ་འདི་ཉིད་ཐོག་མར་ཕྱག་་་
འདེབས་གནང་ཚེ་ངོ་མཚར་ཆེ་བའི་ཤེལ་གྱི་སྦྲང་ཆར་བོལ་ནུབ་ཙམ་བབས་པས།
དངོས་ཡོད་མི་ཡིས་མ་བཞེངས་པ་ཤེལ་གྱི་མཆོད་རྟེན་རང་བྱོན་གྲུབ་པའི་རྫོང་རྩེ་
བྲམ་ལག་ཤེལ་དཀར་འབུམ་པ་ཞེས་པ་དེ་བཞུགས་ཡོད། དེའི་གཡས་སུ་རྒྱ་
གར་མཆོད་རྟེན་ཞེས་པ་དེའང་ལོ་ངོ་ཆིག་སྟོང་ལྷག་ཙམ་གོང་རོལ་ན། རྒྱ་གར་
འཕགས་པའི་ཡུལ་དུ་གྲོང་ཁྱེར་མེ་ཏོག་རྒྱུན་ཞེས་པ་དེར། མཐུ་སྟོབས་ལྡན་
པའི་ རྒྱལ་པོ་ ཨ་ ཤུ་ཀ་ཞེས་པར་ སངས་རྒྱས་ལུང་ཟིན་བྱང་ཆུབ་ཤིང་དྲུང་དུ།
སྡིག་པའི་ཉེས་ཚོགས་ཀུན་རྣམས་འདག་ཕྱིར། ནུབ་གཅིག་འཛམ་བུ་གླིང་དུ་
མཆོད་རྟེན་བྱེ་བ་འབྲུབ་པའི་སྨོན་ལམ་སྟོབས་ཀྱིས་སྤྲུལ་བའི་མཆོད་རྟེན་དེའང་
ངོ་མཚར་ཆེ་བའི་གནས་འདིར་བཞུགས་ཡོད་པ་དང༌། དེའི་གཡོན་དུ་སྐྱི་རི་
དགེ་སློང་དྲེས་ཆོབ་ཀྱིས་ཕྱག་བཏབ་པ་དྲི་མེད་མཆོད་རྟེན་སྐུ་ཚད་ཆེ་བ་ཞིག་
ཡོད་པ་རེད། དེ་མིན་མཆོད་རྟེན་ཆ་བརྒྱད་དང་རི་དབང་རིན་པོ་ཆེའི་སྐུ་ཐོག་
གཉིས་ཀྱི་གདུང་འབུམ་བཅས་བཞུགས་ཡོད་པ་རེད། མདོར་ན་གནས་དེར་
མཆོད་རྟེན་བརྒྱ་ཕྲག་ཁ་ཤས་བཞུགས་ཡོད་པ་མ་ཚད་ད་དུང་རྡོ་ལ་བསྐོས་པའི་
རྩ་ཆེའི་སྐུ་གཟུགས་དང༌། མཆོད་རྟེན་མ་ཎི་རྡོ་འབུམ་བཅས་ གྲངས་ལས་་
འདས་པ་ཡོད་པ་དང་། འབུམ་ཆེན་སྐུ་མདུན་དཀྱིལ་དུ་སྨྱུང་གནས་ལྷ་ཁང་
དང༌། གུ་རུ་ལྷ་ཁང་། དོན་འགྲུབ་ཆོས་རྒྱལ་ལྷ་ཁང་། རྡོ་རྗེ་ཕག་མོའི་ལྷ་
ཁང་བཅས་ཀྱི་ནང་བཞུགས་རིག་དངོས་དང༌། སྐུ་གསུང་ཐུགས་རྟེན་བཅས་
ཁྱད་པར་ཅན་བཞུགས་ཡོད། འབུམ་ཆེན་གྱི་སྟེང་འོག་ཕར་གསུམ་སྐུ་རྟེན་
331



ཁྱད་པར་མང་པོ་བཞུགས་ཚུལ་ཚིགས་སུ་བཅད་དེ་འདི་ལྟ་སྟེ། ཇི་ལྟར་བདེ་
གཤེགས་སྐུ་གཟུགས་ཅི་མཆིས་པ། ། མཆོག་གསུམ་ཀུན་ལ་མི་ཕྱེད་དད་པའི་
བློས། ། རྒྱལ་བའི་སྐུ་གསུང་ཐུགས་རྟེན་གསལ་བ་བཞིན། ། བསོད་ནམས་
འདུན་པའི་སླད་དུ་དད་པས་མཆོད། ། ཐོག་བརྩེགས་འོག་མར་སྟོང་ཆེན་རབ་
འཇོམས་དང་། །རྨ་བྱ་ཆེན་མོ་བསང་སྔགས་རྗེས་འཛིན་སྐུ། །གསིལ་བ་ཚལ་
དང་སོ་སོར་འབྲང་མ་བཞུགས། ། འཇིག་སྐྱོབ་རིམས་ནད་སྡིག་ཀུན་ཞི་བར་
མཛད། ། ཡི་དམ་བདེ་མཆོག་ཞི་ཁྲོ་རྟ་ཕན་དང་། །ཨ་ཕྱི་མགོན་པོ་ཆོལ་སྐྱོང་
རྩིའུ་དམར། ། ཡུལ་འདིའི་གནས་སྐྱོང་ནག་ལྷ་ཛམ་བྷ་བཞུགས། །གནས་
སྲུང་གྲིབ་བཙན་རྒྱལ་པོ་སྐུ་ལྔ་དང་། ། སྐྱེས་མཆོག་གེ་སར་ནོར་བུ་དགྲ་འདུལ་
སྐུ། ། བསྟན་སྲུང་ཆེན་མོ་དཔལ་ལྡན་ལྷ་མོ་བཞུགས། ། ཐོག་བརྩེགས་བར་
མར་དུས་གསུམ་སངས་རྒྱས་དང་། ། མཁན་སློབ་ཆོས་གསུམ་བཀའ་བརྒྱུད་
གདན་རབས་བཞུགས། ། དཀོན་མཆོག་རཏྣ་དྷརྨ་ཉི་རྫི་བཅས། ། ཆོས་རྒྱལ་
སྲོང་བཙན་ཀོང་ཇོ་ཁྲི་བཙུན་བཞུགས། ། འཇམ་དཔལ་དབྱངས་དང་ཕྱག་
རྡོར་སྤྱན་རས་གཟིགས། ། ལྷ་ཐོ་ཐོ་རི་ཆོས་རྒྱལ་ཁྲི་རལ་ཅན། ཇོ་འབྲོམ་རྔོག་
གསུམ་རྒྱལ་བ་ཡབ་སྲས་གསུམ། ། དགེ་བཤེས་སྣེའུ་ཟུར་བ་དང་གནུབས་ཆེན་
བཞུགས། ། ཡང་ཐོག་ཕྱོགས་བཞིར་རྒྱལ་བ་རིགས་ལྔ་བཞུགས། ། དེ་ཡང་
འབུམ་ པའི་ནང་བཞུགས་སྐུ་རྟེན་རྣམས། ། རྣམ་དཀར་དགེ་བས་བསོད་
ནམས་ ར་བ་གནང་། ། གནས་མཆོག་བདེ་གཤེགས་མཆོད་རྟེན་བང་རིམ་
བཀོད། །ཅེས་པ་དེ་ལྟར་བཀོད་པ་ལེགས་པའི་བྲམ་ལག་བ་ལག་འབུམ་པ་ཞེས་
པ་མཚན་སྙན་སྟོད་སྨད་ཀུན་ལ་ཁྱབ་ཡོད་པ་རེད། བྲམ་ལག་ཞེས་དོན་ནི།
བྲམ་ཟེ་དུང་གི་རྣ་ཆ་ཅན་གྱི་ཕྱག་གཡས་འབུམ་པའི་ནང་རྟེན་བཞུགས་ཡོད་པ་
དེར་ཟེར་སྲོལ་ཡོད། མ་ཚད་གནས་ཡིག་ནང་དེ་སྤྲུལ་ས་བཅུའི་སེམས་དཔའ་
ནི་རྨ་རིན་ཆེན་ཞེས་བྱ་བའི་ཚད་ལྡན་དགེ་བའི་བཤེས་གཉེན་གྱི་སྐུ་གདུང་ཧྲིལ་
332



པོར་བཞུགས་ཡོད་ཟེར་འཁོད་ཡོད། ཡང་ཁ་ཤས་བཤད་སྲོལ་ལ། བོད་རྒྱལ་
སྲོང་བཙན་གྱི་སྐུ་རིང་ལ། རྒྱ་བཟའ་ཀོང་ཇོ་བོད་དུ་ཕེབས་ལམ་དུ་ས་མལ་
དེར་ལེགས་པར་བརྟགས་ནས། ས་དགུང་ སྤུང་བ་དང་སྲས་འཁར་ཞིག་་་་་
གཏོད་པ་མཛད་དེ་མ་འོངས་ཁྱད་པར་ཅན་གྱི་གནས་ཞིག་འབྱུང་། ཞེས་ལུང་
དུ་བསྩལ་བ་བཤད་སྲོལ་ཡོད། བཀའ་ཐང་ལས་གནས་བསྟན་ཆོས་ཀྱི་མཚན་
ཅན་བསྟན་མོས་འཛིན། གཙུག་ལག་ཁང་གསོ་ཆོས་ཀྱི་སོ་ནམ་བྱེད། བཤད་
གྲྭ་སྒོམ་གྲྭ་བསྟན་པ་རྒྱས་པ་བྱེད། ཞེས་གསལ་ཡོད། ཡང་གནས་འདི་ཉིད་
ཀྱི་ཡོན་ཏན་ནི་གནས་བཤད་ནང་འཁོད་དུ། སླར་ཡང་གནུབས་བན་གྱིས་
གདམས་པ་དོན་ལྟར་གསུང་བར་ཞུ། ཞེས་པ་དེ་ནས་གསུངས་པ་ནི། ཨེ་མ་
ཧོ། རྩ་གསུམ་ཅིག་ཅར་གྱི་ཡེ་ཤེས། །གནུབས་བན་སངས་རྒྱས་ཡེ་ཤེས། །
གནས་ཆེན་བཙན་རྫོང་ཁ་ཤོར། ། རྩ་གསུམ་མཁའ་འགྲོའི་གནས་ཆེན། །
གཡའ་རི་སྤང་རི་གནས་ཆེན། ། སྨན་མོ་ཉི་ཤུའི་བླ་རི། ། སློབ་དཔོན་པདྨའི་
སྒྲུབ་གནས། ། རྩེ་གསུམ་ཌཱཀྐིའི་ཚོགས་རྭ། ། ཤེས་རབ་དབྱིངས་ཀྱི་རྟོགས་
བརྗོད་འཕེལ་བའི་ས། །ཌཀྐི་རྒྱ་མཚོའི་གར་སྟབས་བྱེད། ། གཏེར་ཆེན་ཤེལ་
བུམ་དཀར་པོ། ། འཛིན་བཟང་འཆི་མེད་བདུད་རྩི། ། ཨ་ཏི་རྫོགས་པ་ཆེན་
པོ་ཡི། ། གཙོ་བྱས་གཏེར་ཆེན་བརྒྱ་རྩ་བརྒྱད། ། གཡོན་རི་རྫ་དམར་བྲག་
དམར་ལ། །རོལ་བ་བཙན་རྒོད་བདུན་གྱི་མཚན། །གཡུ་དེང་རྒྱ་མཚོ་འབབ་
འཕྱིལ་ལ། །དགེ་བསྙེན་གནས་བདག་མཆེད་ལྔ་འཁོར། ་ ། རྣལ་འབྱོར་བྱ་ར་
དམ་མེད་བརླག ། པདྨ་འབྱུང་གནས་ཞན་བདུན་བཞུགས། ། གང་འདུལ་
སྤྲུལ་སྐུའི་སྨོན་ལམ་བཏབ། ། གནས་ཆེན་ཡ་མཚན་ཆེ་བའི་གནས། ། སྨོན་
ལམ་སྟོབས་ཆེན་འདི་ཡོད་པ། ། ས་གནས་མི་ཡི་བཅུད་རྣམས་ཉམས། ། ཚེ་
ལོ་སུམ་བཅུ་ཁ་རལ་དུས། །གླང་ལོའི་སྟོན་ཟླ་བར་མ་ལ། །སྣུབས་ལ་གདམས་
པ་ཕོག་པ་ཡིན། ། ། འབྲེལ་ཐོགས་ཡོན་ཏན་མཐའ་ལས་འདས། ། པད་མ་
333



འབྱུང་དང་བུད་དྷུའི་རིགས། །ར་སྒོམ་ཞིག་པོ་བཛྲ་དང༌། །ཊཱཀྐི་དབྱིང་ཕྱུག་
དཀར་མོ་ཡིན། ། གསང་བའི་གནས་བཤད་སྨོན་ལམ་གྱི། ། གནས་འབྲེལ་
ཙམ་གྱི་བར་ཆད་ཞི། །བསྐོར་བའི་ཕན་ཡོན་བསམ་ལས་འདས། །སྐུ་གསུམ་
རང་ཤར་རང་གྲོལ་ཤོག །རིག་འཛིན་དྷརྨ་བཛྲ་གྱི། །རོལ་རྩེད་མ་ཅིག་ལུང་
བསྟན་ནོ། ། ཞེས་མདོར་ན། གནས་ཡུལ་ཉེར་བཞི་ངོ་བོ་གཅིག་ཏུ་འདུས་
པའི་གནས་ཁྱད་པར་ཅན་རྟ་ལུག་སྤྲེལ་ཕག་ལོ་ལ། ཙ་ཞོ་གངས་དང་ལ་ཕྱི་ཁ་
བ་དཀར་སོགས་ལོ་ཟླ་སོ་སོར་གནས་མགྲོན་འཕྲོད་པའི་ངོ་མཚར་རྟགས་ཐོན་
ཡོད་པའི་གནས། དེ་ལྟར་དུས་སྐབས་སོ་སོར་དང་ལྷག་ཏུ་ཧོར་ཟླ་དང་པོའི་
ཚེས་གཅིག་ནས་བཅོ་ལྔ་བར་ཉེ་འདབས་གནས་པའི་རྫོང་ཁུལ་ཁག་གི་མང་་
ཚོགས་ཕུད་པའི་ད་དུང་ཐག་རིང་སྟོད་སྨད་ཁུལ་ནས་ཕེབས་མཁན་ཁྲི་སྟོང་མང་
པོ་ལོ་ལྟར་གནས་བསྐོར་བ་དང་ཕྱག་མཆོད་བྱེད་ཡུལ་གཙོ་བོ་ཞིག་ཏུ་གྱུར་ཡོད།
མདུན་གྱི་གུ་རུ་ ལྷ་ཁང་གི་བྱིན་རྟེན་གཙོ་བོ་སློབ་དཔོན་གྱིས་གཙོས་སྐུ་བརྙན་
གྲངས་ལྡན་བཞུགས་ཡོད་པ་དང་། གསུང་རྟེན་བཀའ་འགྱུར་དང༌། འབུམ་
རྒྱས་འབྲིང་བསྡུས་གསུམ་བཀའ་ཐང་སོགས་པོད་བརྩེགས་མར་བཞུགས་ཡོད།
གཞན་ཡང་གེ་སར་གྱིས་ཆུ་རྡོ་ལ་ཞབས་རྗེས་བཞག་པ་དང་རྟ་རྐྱང་བུའི་ཞབས་
རྗེས་སོགས་བཞུགས་ཡོད། དོན་གྲུབ་ཆོས་རྗེའི་ལྷ་ཁང་ནང་བཞུགས་རྟེན་གྱི་
གཙོ་བོ་དོན་གྲུབ་ཆོས་རྗེའི་སྐུ་དང་སྒྲོལ་མའི་སྐུ་ཆེ་བ་ཞིག་གིས་གཙོས་སྐུ་བརྙན་
གྲངས་ལྡན་དང༌། ཞལ་ཐང་། ལྡེབས་བྲིས་སོགས་མཚོན་མདངས་རྣམ་པར་
བཀྲ་བ་བཀོད་ལེགས་ཆོས་བརྩེགས་བཅས་བཞུགས་ཡོད་པ་དང་། དོན་གྲུབ་
ཆོས་རྗེས་ཆུ་རྡོ་ལ་ཞབས་རྗེས་བཞག་པ་སོགས་བཞུགས་ཡོད་པ་རེད།
སྨྲས་པ། ཐུབ་པའི་བསྟན་པ་སྤྱི་དང་ཁྱད་པར་དུ། །
མདོ་སྔགས་ཆོས་འཁོར་བཤད་སྒྲུབ་རྩིབས་སྟོང་བཀྲ། །
གནས་མཆོག་གསང་སྔགས་ཐེག་མཆོག་རྡོ་རྗེའི་སྤོར། །
334



སྲིད་མཐའི་བར་དུ་མི་ཉམས་རྟག་བརྟེན་ཤོག །
རྭ་ཁྱིམ་དགོན་དར་རྒྱས་གླིང་།
གང་གི་ཐུགས་བསྐྱེད་དཀྱིལ་འཁོར་ལྷག་པའི་ལྷ། །
སྐལ་བཟང་ཞིང་གི་འདུལ་མཛད་ར་བའི་ཁྱིམ། །
སྐུ་ཡི་བཀོད་པ་བསྟན་ཡང་དར་ཞིང་རྒྱས། །
སྤྲུལ་བསྒྱུར་སྟོང་གི་རྒྱན་མཛེས་ཕན་བདེ་གླིང་། །
རྭ་ཁྱིམ་དགོན་དར་རྒྱས་གླིང་ཞེས་པ་འདི་ཡང་རབ་བྱུང་བདུན་པའི་ཆུ་
སྟག་(སྤྱི་ལོ་༡༤ ༢༢ ) ལོར་འདུལ་འཛིན་གྲགས་པ་རྒྱལ་མཚན་གྱིས་ཕྱག་བཏབ།
གྲུབ་མཐའ་དགེ་ལུགས་པ། དེ་སྔོན་རྭ་ཁྱིམ་སྐུ་རྟེན་ཞེས་པ་སྐུ་ཕྲེང་ལྔ་བྱོན་
ཡོད་པ་སྟེ། སྐུ་ཕྲེང་དང་པོ་དམར་ཚ་སྐུ་རྟེན་དང༌། དེ་རྗེས་གླུ་ཚ་སྐུ་རྟེན། །
ཨར་ཚ་སྐུ་རྟེན། རིང་སྐུ་རྟེན། ཨར་ཚ་སྐུ་རྟེན་བཅས་སྐུ་ཕྲེང་ལྔ་རིམ་པར་
ཕེབས་མྱོང་ཡོད་པ་རེད། ཡང་ཆོས་འབྱུང་བཻཌཱུརྱ་སེར་པོར་འཁོད་པ་་་་་་
གཞིགས་ན། རྭ་ཁྱིམ་དགའ་ལྡན་དར་རྒྱས་གླིང་ནི། ནགས་ཤོད་ལྷ་རྩེ་བ་
བཀའ་བཞི་གྲགས་པ་རྒྱ་མཚོས་བཏབ། དེ་ནས་རིམ་པ་ལྟར་ཀ་དྲུག་པ་བྱ་རྒོད་
བཀའ་བཅུ་ཤཱཀྱ་སེང་གེ། དྷརྨ་བཟང་པོ། སངས་རྒྱས་འདོ་ཟེར། ཁོར་ཚ་
བླ་མ། བློ་བཟང་ཉི་མ། ནམ་མཁའ་རྣམ་རྒྱལ། གུ་རུ་འོད་ཟེར། སྐྱོར་
ལུང་བསོད་ནམས། ཨ་མདོ་རབ་འབྱམས་པ། ཤེས་རབ་ཡོན་ཏན་ལྷོ་པ་
ཆོས་ཕུན་ཚོགས། གུ་རུ་འོད་ཟེར། བློ་བཟང་དར་རྒྱས། བློ་བཟང་དཔལ་
འབྱོར། ཚེར་གསེབ་སྐུ་སྐྱེ། བློ་བཟང་བཀྲ་ཤིས། བློ་བཟང་ཚུལ་ཁྲིམས་
བཅས་སོ། །
335



དགོན་གྱི་སྐུ་རྟེན་གཙོ་བོ་ནི། རྟེན་སེང་གེའི་ང་འགྲོ་དང་གསེར་ཟངས་
ལས་གྲུབ་པའི་ཇོ་བོའི་སྐུ་བྱིན་ཅན་བཀོད་ལེགས་གཅིག ལི་ལས་གྲུབ་པའི་
སྤྱན་རས་གཟིགས་ཀྱི་སྐུ་དང་ཚངས་པ་བཅས་གསེར་སྐུ་དང་ལི་སྐུ་སྨན་སྐུ་སོགས་
བརྒྱ་ཕྲག་ཁ་ཤས་བཞུགས་ཡོད་པ་རེད། གསུང་རྟེན་གཙོ་བོ་ནི་གསེར་བྲིས་ཀྱི་
བཀའ་ བསྟན་ སོགས་ དང་། གཞན་ ཡང་ འབུམ་ དང་། བཀའ་ འབུམ།
ལམ་རིམ་སོགས་གྲངས་ལས་འདས་པ་པོད་བརྩེགས་མར་བཞུགས་ཡོད་པ་རེད། །
ཆོ་ག་དང་རྒྱུད་སྡེ་ ཕྱག་ལེན་ནི། བདེ་མཆོག་གསང་འདུས་འཇིགས་
བྱེད་ཀུན་རིགས་དང་། རྒྱལ་བའི་ཆོས་དྲུག བླ་མ་མཆོད་པ། བསྐང་གསོ།
གཞི་གསུམ་ཆོ་ག་བཅས་དང༌། དགུ་གཏོར་དང༌། གར་འཆམ། ་རབ་
གནས་སྦྱིན་སྲེག་སོགས་འདོན་ཆོག་སྤྱི་དང་མཚུངས། རྭ་ཁྱིམ་དགོན་པའི་ལོ་
འཁོར་ཆོས་ལུགས་བྱེད་སྒོ་དེ་ཡང་བོད་ཟླ་དང་པོའི་ཚེས་ ༢ ཉིན་སྐུ་གསོལ་ཞུ་བ་
དང༌། ཚེས་ ༥-༡༧བར་སྨོན་ལམ་ཆེན་མོ། བོད་ ཟླ་ ༢ པའི་ ཚེས་ ༣ --
༡༠ བར་གསང་འདུས། ཚེས་ ༡༡-༡༨ བར་མ་ཎི་བུམ་སྒྲུབ། ཚེས་་་་་
༢༥-༣༠བར་བདེ་མཆོག བོད་ ཟླ ༣ པའི་ཚེས་ ༡༣, ༡༩, ༡༥ བཅས་ལ་
རབ་ གནས། བོད་ ཟླ་ ༩ པའི་ ཚེས་ ༡--༧བར་ ཀུན་ རིག ཚེས་ ༧–
༡༠བར་སྨྱུང་གནས། ཚེས་ ༡༠-༢ ༡བར་བཀའ་འགྱུར། བོད་ཟླ་༦པའི་
ཚེས་ ༡༥ནས་ཟླ་བ་ཕྱེད་གཉིས་རིང་དབྱར་གནས། བོད་ཟླ་༩བའི་ ༢༢ ཉིན་
ལྷ་བབས་དུས་ཆེན། བོད་ཟླ་༡༠ པའི་ ༢ ༥ལ་དགའ་ལྡན་ལྔ་མཆོད་དང་དགུ་
ཆེན་ཉིན་ལྔ། བོད་ཟླ་༡༢ པའི་ནང་དགུ་ཆུང་ཉིན་གཅིག་འཚོགས་ཀྱི་ཡོད་པ་
དང༌། ཟླ་རེར་ཚེས་དུས་ མཆོད་ཡོད་པའི་ཚེས་གྲངས་ནི་ཚེས་གཉིས་དང་
བརྒྱད་ བཅུ། བཅུ་བཞི། བཅོ་ལྔ་། ཉེར་ལྔ། སུམ་བཅུ་བཅས་ ཉིན་་
བདུན་རེ་ཡོད་པ་རེད།
སྒྲིག་སྲོལ་ལམ་ལུགས་སྐོར་ནི་གཙོ་བོ་བླ་གྲང་གིས་གཙོ་བོ་མཛད་པའི་ཆོས་
336



མཛད་གཉིས་དང༌། བན་དཔོན་གཉིས། རྡོར་སློབ་གཅིག དབུ་མཛད་
གཅིག དགེ་ སྐོས་ གཅིག་ བཅས་ ལས་ སྣེ་ འགོ་ པ་ བརྒྱད་ ཡོད་ པ་ རེད།
༡༩༦༡ལོའི་ཡིག་ཚགས་ལྟར་ན་སྐབས་དེར་གྲྭ་གྲངས་ ༦༣ (ནག་ཆུའི་རིག་་
གནས་ལོ་རྒྱུའི་དཔྱད་གཞིར་གཞིགས་ན་གྲྭ་གྲངས་༩༠) བཞུགས་ཡོད་པ་རེད། །
དེ་རྗེས་རིག་གནས་གསར་བརྗེ་ཆེན་པོའི་ལོ་བཅུའི་རིང་སྤྱི་ཡོངས་ལྟར་
གོད་ཆགས་ཚབས་ཆེན་བྱུང་སྟེ་མིང་གི་ལྷག་མར་གྱུར། འོན་ཀྱང་ ཏང་གི་་
སྐབས་བཅུ་གཅིག་པའི་ཀྲུང་ཨུ་ཚང་འཛོམས་གྲོས་ཚོགས་ཐེངས་གསུམ་་་་་
འཚོགས་ཚུན་ཏང་གི་ཡང་དག་པའི་མཛད་ཕྱོགས་དང་སྲིད་ཇུས་དོན་འཁྱོལ་
བྱུང་ཏེ། རྭ་ཁྱིམ་དགོན་འདི་ཡང་བོད་རབ་བྱུང་བཅུ་དྲུག་པའི་མེ་སྟག་(སྤྱི་ལོ་
༡༩༨༦) ལོར་དགེ་སློང་བྱམས་པ་ཕུན་ཚོགས་དང་། བསྟན་འཛིན་ཆོས་
གྲགས། ངག་དབང་བྱམས་པ། འཇམ་དབྱངས་ཚུལ་ཁྲིམས་བཅས་ཀྱིས་
གཙོ་བོ་གནང་བའི་བསྟན་འཛིན་ཡེ་ཤེས་དང༌། ངག་དབང་བསྟན་འཕེལ།
ངག་དབང་འོད་ཟེར་བཅས་ རྒན་གྲྭ་བདུན་ གྱིས་ཉམས་གསོའི་ལས་གྲྭ་འགོ་་་
བརྩམས་པ་དང་། དེ་ནས་བཟུང་ར་རུ་གྲོང་ཚོས་གཙོ་བོ་བྱས་པའི་རྒྱ་ཆེའི་
དད་ལྡན་མང་ཚོགས་རྣམས་ཀྱི་ཤུགས་ཆེན་རྒྱབ་སྐྱོར་འོག་འབད་བརྩོན་བྱས་
ནས་ད་ལྟ་ཉམས་གསོ་ཅུང་ལེགས་ཙམ་བྱུང་ཡོད།
སྨྲས་པ། བདེ་གཤེགས་ཀུན་གྱི་བགྲོད་པ་གཅིག་པའི་ལམ། །
བྱང་ཆུབ་སེམས་ཀྱི་བསླབ་པ་མཆོག་ཏུ་བསྒྱུར། །
དགེ་བ་ཆོས་སྡུད་སེམས་ཅན་དོན་ལ་སྤྱོད། །
སྡོམ་པའི་ཚུལ་ཁྲིམས་རྣམ་གསུམ་བརྩམས་པ་བྱ། །
337



ལྟ་སྨོན་དགོན་ཆོས་འཁོར་གླིང་། །
ལྷ་བཅས་འགྲོ་བ་ཀུན་གྱི་ཕན་བདེའི་གཞི། །
གཟུགས་འཛིན་ལྟ་ན་སྡུག་ཅིང་ཡིད་དུ་སྨོན། །
བྱང་ཆུབ་ལམ་བཟང་ཆོས་ཀྱི་འཁོར་ལོ་བསྐོར། །
གསེར་མདོག་ཅོད་པན་འགྲོ་འདྲེན་དགའ་ཚལ་གླིང་། །
དེ་སྔའི་རགྱི་ཚོ་ཤོག་ད་ལྟ་ཚྭ་ཆུ་ཤང་ཁོངས་སུ་ལྟ་སྨོན་དགོན་དང་རབ་
བསྟན་དགོན་གཉིས་ཡོད་པ་ལས། དང་པོ་ལྟ་སྨོན་དགོན་ཆོས་འཁོར་གླིང་
ཞེས་པ་འདི་གྲུབ་མཐའ་དགེ་ལུགས་ཡིན་ཞིང་། ངག་རྒྱུན་དུ་ལྷ་སའི་ར་ས་
འཕྲུལ་ གྱི་ གཙུག་ ལག་ ཁང་ ལས་ ལོ་ བཅུ་ གསུམ་ གྱིས་ ཆགས་ སྔ་ བ་ བཤད།
བཤད་སྲོལ་ལྟར་ན། མེ་མཁའ་རྒྱ་མཚོ་ ༡༦ས་ཕག་(སྤྱི་ལོ་༦༢༩)ལོར་བོད་
རྒྱལ་སྲོང་བཙན་སྒམ་པོའི་སྐབས་རྒྱ་བཟའ་ཀོང་ཇོ་བོད་ལ་ཕེབས་པའི་དུས་སུ་
ཀོང་ཇོས་གཙོས་གྱད་ཀྱི་མི་བརྒྱ་རྟ་བརྒྱ་དང༌། བོད་བློན་མགར་གྱིས་གཙོས་
པའི་རྟ་པ་བརྒྱ་བཅས་ཡར་ཕེབས་སྐབས་ས་ཆ་ལ་རི་ལ་སྐེད་དུ་རྒྱ་བཟའ་སྐུ་ངལ་
གསོས་ཏེ་རྡོ་ལ་ཞབས་རྗེས་བཞག་ཡོད་པ་དང་ཕན་ཝང་ནོར་བུའི་བང་མཛོད་
ཅེས་པ་དེ་ཀོང་ཇོའི་ཕྱག་གིས་རྡོ་སྣ་ཕིག་སྟེ་ཆིབས་དྲེལ་དེར་བཏགས་པའི་ཆིབས་
ཀྱི་རྗེས་ཀྱང་ད་ལྟ་གསལ་བར་ཡོད། དེར་ས་དཔྱད་ལེགས་པར་གཟིགས་ནས།
ཡི་གེ་དྲུག་མའི་དབྱངས་རིང་གསུངས་པ་དང༌། ཕྱག་གིས་རྡོ་ཕ་ཝང་ཐོག་ཡི་
གེ་དྲུག་མ་བྲིས་གནང་བ་དེའང་ད་ལྟ་དབྱངས་མོ་ཁུག་ཅེས་མིང་དུ་གྲགས་ཡོད་
པ་རེད། དེའི་སྐབས་སུ་བུ་མོ་སྤུན་གསུམ་གྱིས་ཆིབས་ཁ་འཇུས་ནས་ཁྱེད་ཀྱིས་
འདིར་དགོན་པ་ཞིག་བཞེངས་མཛད་ན་ངེད་གསུམ་ནས་རོགས་བྱེད་ཅེས་རྒྱབ་
རིར་ཐིམ། བུ་མོ་དེ་གསུམ་ནི་དཔལ་ལྡན་དམག་ཟོར་མ་དང་། དུང་སྐྱོང་མ།
338



དུད་གསོལ་མ་གསུམ་གྲགས་པ་འདི་ཉིད་སྤྱིར་བོད་ཁམས་ཡོངས་ཀྱི་སྲུང་མ་ཡིན་
པ་མ་ཟད། ཁྱད་པར་དུ་དགོན་འདི་ཡི་སྲུང་མ་ཐུན་མོང་མ་ཡིན་པ་ཞིག་ཡིན་
པར་གྲགས། ཐོག་མར་གཙུག་ལག་ཁང་འདི་ཉིད་རྒྱ་བཟའ་ཀོང་ཇོས་རྫུ་་་
འཕྲུལ་ལ་བརྟེན་ནས་ལྷ་ཁང་ཀ་བ་བཞི་ཡོད་པ་བཞེངས་པ་དེ་ཁང་པ་ཐོག་ཕུབ་
ཀ་གདུང་བཅས་བཟོ་དབྱིབས་མ་འདྲ་བའི་ཁྱད་ཆོས་ལྡན་ཡོད་པ་རེད། ས་
དཔྱད་གླང་ཆེན་ས་ལ་རབ་བརྟན་གཞོགས་གཡས་སུ་ཉལ་བའི་ལྟོ་བའི་སྟེང་དུ་
ཆགས་པ་འདྲ་བ། ཕྱོགས་བཞི་མི་འགྱུར་ཙན་དན་གྱི་ཀ་བ་བཞི། ཕྱི་མི་
འགྱུར་ཟངས་དམར་གྱི་ལྕགས་རི། ནང་མི་འགྱུར་དཔལ་ལྡན་དུས་ཀྱི་འཁོར་
ལོ་བཞུགས་ཞེས་པ་ལྟར་སྐུ་རྟེན་དུས་འཁོར་འདི་ཉིད་ནི་རྒྱ་ནག་ནས་རྒྱ་བཟས་
བསྣམས་ཕེབས་པ་ཡིན་འདུག གསུང་རྟེན་ལག་སྒྲིལ་ཆོས་འཁོར་བང་རིམ་ལྔ་
བརྩེགས་ཡོད་པ་གཅིག ཐུགས་རྟེན་ཤེལ་གྱི་ མཆོད་རྟེན་ཁྲུ་གང་ཡོད་་་་
བཅས་གནང་བ་མ་ཟད། རྒྱབ་ཀྱི་རི་ནས་གཏེར་བཞེས་པའི་རྗེ་བཙུན་སྒྲོལ་མ་
གསུང་བྱོན་དང༌། འཕགས་པ་སྤྱན་རས་ གཟིགས་ཁ་སར་པ་ཎི། གཏེར་
དུང་ཆ་གཅིག ཙན་དན་གྱི་ཀ་བ་སོགས་བསམ་གྱིས་མི་ཁྱབ་པ་གཏེར་ནས་
བཞེས་པ་དེ་རྣམས་དགོན་འདི་ཡི་རྟེན་སྐལ་ཡིན་པར་གྲགས། དེ་རྗེས་དགོན་
དེ་རིམ་བཞིན་རྒྱ་ཆེར་སོང་། ཆབ་མདོ་འཕགས་ པ་ ལྷས་གཙུག་ལག་ཁང་
འདིའི་གསེར་འཕྲུ་འཛུགས་གནང་མཛད་པ་དང༌། རྗེ་རིན་པོ་ཆེའི་དངོས་
སློབ་བ་སོ་ཆོས་ཀྱི་རྒྱལ་མཚན་གྱི་སློབ་མ་རྗེ་སེམས་པ་ཆེན་པོ་སོགས་ཀྱིས་རྗེས་
སྐྱོང་མཛད་དེ་དགོན་འདི་ལེགས་པར་གྲུབ་བོ། ཡང་ བཻཌཱུརྱ་སེར་པོ་ལས།
བླ་རབས་ནི། ཀླུ་འབུམ་པ། ལྷོ་བ་གུ་རུ་འོད་ཟེར། སྐྱོར་ལུང་བསོད་ནོར།
ཨ་ མདོ་ རབ་ འབྱམས་ པ། ཧོར་ ཤེས་ རབ་ ཡོན་ ཏན། ཆོས་ ཕུན་ ཚོགས། །
རབ་མདོ་བློ་བཟང་དར་རྒྱས། བློ་བཟང་དཔལ་འབྱོར། ཚེར་ གསེབ་བློ་
བཟང་ཆོས་རྒྱལ། སོག་པོ་བློ་བཟང་ཚུལ་ཁྲིམས། སེར་ཚུལ་ཁྲིམས་བཅས་སོ།
339



དགོན་འདིའི་ནང་རྟེན་གཙོ་བོ་ནི། སྐུ་རྟེན་དཔལ་ལྡན་དུས་འཁོར་
དང༌། རྗེ་བཙུན་སྒྲོལ་མ་གསུང་བྱོན། སྤྱན་རས་ གཟིགས་ཁ་སར་པ་ཎི།
གནམ་ལྕགས་ལས་གྲུབ་པ་མགོན་པོ་ཕྱག་དྲུག་དང༌། གཤིན་རྗེ་གཤེད་དམར་
སོགས་ཀྱིས་གཙོས་སྐུ་ངེས་ཅན་ཡོད་པ་དང༌། གསུང་རྟེན་གཙོ་བོ་ཀོང་ཇོའི་
ཕྱག་བྲིས་མ་ཎི་འཁོར་ལོ་དང་རྒྱལ་བའི་བཀའ་བསྟན་འགྱུར་སོགས་གསུང་རབ་
པོད་བརྩེགས་མར་བཞུགས་ཡོད། ཐུགས་རྟེན་རྣམ་རྒྱལ་མཆོད་རྟེན་ཞིག་ཡོད་
པའི་ནང་དུ་འོག་ཀླུ་ཡི་རྒྱལ་པོས་ཕུལ་བའི་འབུམ་ཆ་ཚང་བྱིན་ཅན་བཞུགས་ཡོད་
པ་རེད། །
ཆོ་ག་ཕྱག་ལེན་ནི་བདེ་མཆོག་དང༌། གསང་འདུས། འཇིགས་བྱེད།
ཀུན་ རིག་ བཅས་ རྒྱུད་ བཞི་ བདག་ འཇུག་ བུམ་ གསུམ་ དང༌། བསྐང་ གསོ།
གཞི་གསུམ་ཆོ་ག་སོགས་འདོན་ཆོག་གཞན་དང་མཚུངས། ལྷ་སྨོན་དགོན་གྱི་
ལོ་འཁོར་ཆོས་ལུགས་བྱེད་སྒོའི་རིམ་པ་ནི། བོད་ཟླ་དང་པོའི་ཚེས་ ༢༥ ནས་
སོས་གཏོར་ཉིན་༥དང༌། བོད་ཟླ་༢ པའི་ཚེས་༥–༡༥བར་སྨོན་ལམ་ཆེན་མོ།
བོད་ཟླ་ ༢ པའི་ཚེས་ ༡༦-- ༢༧བར་འཇིགས་བྱེད། བོད་ཟླ་ ༣ པའི་ཚེས་༥---
༡༥ བར་ཀུན་རིག བོད་ཟླ་༩ པའི་ཚེས་ ༡༠-༡༥ བར་སྟོང་མཆོད། བོད་
ཟླ་༦ཚེས་ ༡༥ནས་དབྱར་གནས། བོད་ཟླ་ ༡༠ པའི་ཚེས་ ༢༥ལ་ལྔ་མཆོད།
བོད་ཟླ་ ༡༢ པའི་ཚེས་ ༡— ༢༤བར་གར་འཆམ་སྦྱོང་བརྡར། ཚེས་ ༢༩ནས་
དགུ་གཏོར་ཉིན་༧བཅས་འཚོགས་ཀྱི་ཡོད་པ་རེད། །
སྒྲིག་སྲོལ་ལམ་ལུགས་ནི། དགོན་བདག་གླིང་བླ་བྲང་གིས་མཛད་པ་
དང་། དབྱེར་བདག་བླ་མ་གཅིག་དང་། དབུ་མཛད་གཅིག དགེ་སྐོས་
གཅིག ཆོས་མཛད་གཅིག་ལས་སྣེ་དྲུག་བཅས་སྒྲིག་སྲོལ་ལམ་ལུགས་སྤྱི་དང་
མཚུངས། སྤྱི་ལོ་ ༡༩༦༡ལོའི་ཡིག་ཚགས་ལྟར་ན། དགོན་བཞུགས་གྲྭ་་་
གྲངས་ ༡༢༧ (ནག་ཆུའི་ལོ་རྒྱུའི་དཔྱད་གཞིར་ ༡༦°）ཡོད་པ་འདུག དེ་
340



རྗེས་རིག་གནས་གསར་བརྗེ་ཆེན་པོ་ལོ་བཅུའི་རིང་གོད་ཆགས་ཚབས་ཆེན་བྱུང་
ཏེ་རྨེག་མེད་དུ་གྱུར། འོན་ཀྱང་ཏང་གི་སྐབས་བཅུ་གཅིག་པའི་ཀྲུང་ཨུ་ཚང་
འཛོམས་གྲོས་ཚོགས་ཐེངས་གསུམ་པ་འཚོགས་ནས་བཟུང་། ཏང་གི་མི་་་་
རིགས་སྲིད་ཇུས་དང་ཆོས་ལུགས་སྲིད་ཇུས་རིམ་བཞིན་དོན་འཁྱོལ་བྱུང་སྟེ་ལྟ་
སྨོན་དགོན་ཡང་བོད་རབ་བྱུང་བཅུ་དྲུག་པའི་ཤིང་གླང༌(སྤྱི་ལོ་ ༡༩༨༥)ལོར་
བཀའ་ བཅུ་ ངག་ དབང་ དོན་ ཡོད་ དང༌། བསྟན་ འཛིན་ ལེགས་ ཚོགས།
བསྟན་པ་དར་ཆུང་བཅས་ཀྱིས་གཙོ་བོ་གནང་བའི་རྒན་གྲྭ་བཅུ་གསུམ་ཡོད་པ་དེ་
དག་གིས་དབུ་བཞུགས་མཛད་ཏེ། དད་ལྡན་མང་ཚོགས་ཀྱི་ཤུགས་ཆེའི་རྒྱབ་
སྐྱོར་འོག་ཉམས་གསོའི་ལས་གྲྭ་བཙུགས་ཏེ་ད་ལྟ་སྔར་བཞིན་དགོན་གྱི་ཕྱི་ནང་
ཉམས་གསོའི་བཟོ་སྐྲུན་གྲུབ་བཞིན་ཡོད་པ་རེད། །
སྨྲས་པ། དགའ་ལྡན་ལྗོན་པའི་ཡལ་ག་འདིར་བརྐྱངས་པ། །
ཐུབ་བསྟན་གསལ་མཛད་འབྲས་བུའི་བསྟན་པ་རྒྱས། ། ་
ལྷ་གཅིག་ཀོང་ཇོའི་རྣམ་ཐར་སྐྱོང་བ་རིགས། །
ལོ་རྒྱུས་སྨྲ་བར་ཕན་སེམས་ལྡན་གྱུར་ཅིག །.
རབ་བསྟན་དགོན་ཕུན་ཚོགས་རབ་བརྟན་ཆོས་གླིང་།
བགྲང་ཡས་མཁས་གྲུབ་རྒྱལ་སྲས་ཚུལ་སྟོན་པ། །
དཔག་ཡས་བསྟན་པའི་ཉིན་བྱེད་ཕུན་སུམ་ཚོགས། །
མཐའ་ཡས་གསུང་རབ་ལེགས་མཁྱེན་གཡོ་མེད་བརྟན། །
རྨད་བྱུང་ས་གཞིའི་རྒྱུན་དུ་ཆོས་ཀྱི་གླིང་། །
ཕུན་ཚོགས་རབ་བརྟན་ཆོས་གླིང་ཞེས་པ་ནི་གྲུབ་མཐའ་དགེ་ལུགས་དང་།
341



དུས་ཚོད་མེ་མཁའ་རྒྱ་མཚོ་ ༡༦ས་ཕག་(སྤྱི་ལོ་༦༣༩)ལོར་རྒྱ་བཟའ་ཀོང་ཇོ་
བོད་དུ་ཕེབས་སྐབས་བློན་པོ་མགར་གྱི་དབུ་ཞྭ་ས་ལ་བཞག་ནས་ངལ་གསོས།
ཞབས་ཀྱིས་རྡོག་བྲད་མཛད་ནས་མ་འོངས་པར་འདིར་དགོན་པ་ཆགས་ཡོང་
གསུངས་ཏེ་ཐུགས་སྨོན་མཛད། སྐབས་དེར་ར་ཞིག་གིས་ལག་བྲད་བྱས་པས་
རྡོ་ལ་ར་རྗེས་བྱུང་ཡོད་པ་དེར་ར་ཡིས་ས་འདུལ་མཛད་པའི་ངོ་མཚར་བྱུང་།
གྲུང་ཆོས་སྦུག་ཞེས་པའི་ས་དེ་ནས་བློན་པོ་མགར་གྱིས་དུང་དཀར་ཆ་གཅིག་
གཏེར་དུ་བཞེས། ནང་རྟེན་གོས་ཆེན་གྱི་རྟ་གཟར་ཞིག་རྗེ་མོས་ཇོ་བོར་་་་་
བཞུགས་གདན་ཞེས་དེར་བཞག་གནང་མཛད། གྱད་ཀྱི་མི་ བརྒྱ་རྟ་བརྒྱ་་་་
བཅས་རྒྱ་བཟའ་ཀོང་ཇོའི་སྐུ་འཁོར་རྣམས་ཆུ་ཚུར་ཐོན་ནས་ཞག་གཅིག་དེར་
བཞུགས། དེ་ནས་ལམ་བར་དུ་ཝ་ནེ་ལ་ཁ་ནས་ཕྱིར་གཟིགས་པས་བློན་པོ་
མགར་གྱིས་ཀོང་ཇོ་ཁྱེད་ཀྱི་དགོན་པ་ཅི་འདྲ་ཞིག་ཡོད་ཞུས། ཀོང་ཇོས་ང་ཡི་
དགོན་པ་ཤུ་བ་ཡུ་མོ་ཤེའུ་སྐུང་བ་འདྲ་ཡོད་གསུངས། ཡང་བློན་པོ་མགར་ལ་
ཁྱེད་ཀྱི་དགོན་པ་ཅི་འདྲ་ཞིག་ཡོད་གསུངས། ངའི་དགོན་པ་ཤ་ཕོ་ལ་སྒང་ལ་
ཐོན་འདྲ་བ་ཡོད་གསུངས་པ་བཅས་གསུང་གླེང་ཞིབ་རྒྱས་མཛད། སོ་སོར་ས་
དཔྱད་རྒྱས་པར་མཛད། དེ་རྗེས་མི་རིང་བར་དགྲ་བཅོམ་བྷོ་ཧི་པའི་རྣམ་སྤྲུལ་
སྐྱོར་ལུང་ལྷ་རྩེ་བླ་མས་དགོན་དེ་ཕྱག་བཏབ། དགེ་འདུན་གྱི་སྡེ་བཙུགས་ནས་
མཛད་འཕྲིན་རྒྱས་པ་བྱུང་། ཡང་བིཌཱུརྱ་སེར་པོ་ལས་རབ་བརྟན་གླིང་ནི་སྐྱོར་
ལུང་ ལྷ་རྩེ་བླ་མས་བཏབ། བླ་མ་གུ་རུ་འོད་ཟེར་ནས་བཟུང་རྟ་སྨོན་ཆོས་་
འཁོར་གླིང་པའི་ དགོན་ལག་ཏུ་སོང་བས་བླ་རབས་འདོན་ཆོས། གྲྭ་རྒྱུན་
སོགས་རྟ་སྨོན་ཁོངས་སུ་འཐུས་ཞེས་འཁོད་འདུག
སྐུ་རྟེན་གཙོ་བོ་ནི། ལི་མ་ལས་གྲུབ་པའི་སངས་རྒྱས་ཤཀྱ་ཐུབ་པའི་སྐུ་
བརྙན་སྐུ་སྟོད་རྒྱ་གར་ལི་མ། སྐུ་སྐེད་བལ་པོའི་ལི་མ། སྐུ་སྨད་རྒྱ་ནག་ལི་མ།
དབུའི་གཙུག་གཏོར་ནས་མགྲིན་པ་ཡན་རིང་བསྲེལ་ཚད་མེད་བྱུང་བ་ངོ་མཚར་
342



ལྡན་པ་དང་སྐུ་ཡི་མཐོ་ཚད་ཐོག་བརྩེགས་ཕྱེད་གཉིས་ཡོད་པ་མི་རབས་མང་པོས་
གསེར་དངུལ་གཡུ་བྱུར་སོགས་རིན་པོ་ཆེའི་རིགས་དུ་མས་རྒྱན་སྤྲས་པའི་ལྟ་བས་
མི་ངོམ་པ་ཁྱད་པར་འཕགས་པའི་སྐུ་རྟེན་ས་དེར་བཞུགས་ན་རབ་རུ་བརྟན་པར་
བྱའོ་ཞེས་གསུང་བྱོན་བྱིན་ཅན་མ་དང་། གཞན་ཡང་ཙན་དན་ལས་གྲུབ་པའི་
ཇོ་བོ་ལོཀེ་ཤུར། རྒྱ་གར་ཤར་ལི་ལས་གྲུབ་པའི་རྡོ་རྗེ་འཆང་མི་ཚད་ཅན་དང༌། །
གསང་སྡེ་ཀུན་རིགས་སོགས་ལི་མའི་སྐུ་ཉི་ཤུ་རྩ་ལྔ་ཙམ་དང༌། གསེར་ཟངས་
ཀྱི་རྗེ་བཙུན་བྱམས་པ་མགོན་པོའི་སྐུ་བརྙན་ཐོག་བརྩེགས་ཅན་གཅིག་དང་ཡང་
བྱམས་པ་ཆོས་འཁོར་མ་ཁྲི་རྒྱབ་ཡོལ་རང་འགྲིག གཞན་ཡང་སྐུ་རྟེན་གྲངས་
མང་ཡོད་པའི་ཁར་གསུང་རྟེན་རྒྱལ་བའི་བཀའ་འགྱུར་དང་བསྟན་འགྱུར་ཆ་
ཚང་གཉིས། རྗེ་ཡབ་སྲས་ཀྱི་གསུང་འབུམ་སོགས་གྲངས་མང་ཡོད། ཐུགས་
ཀྱི་རྟེན་ཡང་བཀའ་གདམས་ལི་མ་བཅུ་ཕྲག་ལྷག་ཙམ་དང་དངུལ་གདུང་རྣམ་
རྒྱལ་མཆོད་རྟེན་སོགས་གྲངས་མང་བཞུགས་ཡོད་པ་རེད། །
དགོན་གྱི་ཆོ་ག་རྒྱུད་སྡེ་ཉམས་བཞེས་ ཐད་གསང་བདེ་འཇིགས་གསུམ་
དང༌། ཀུན་རིག་རྣམ་རྒྱལ། ཚེ་ཆོག བསྐང་གསོ། སྨན་ཆོག གནས་
བརྟན་ཕྱག་མཆོད། དབྱར་གནས་གཞི་གསུམ་ཆོ་ག ཆོས་སྤྱོད། ལྕགས་
མཁར་གློ་བུར་ལས་སྒྱུར། རབ་གནས་དགེ་ལེགས་ཆར་འབེབས་སོགས་ཀྱི་ཆོ་
ག་ཕྱག་ལེན་རྒྱུད་སྡེ་ཉམས་བཞེས་མཛད་པ་དང༌། དུས་མཆོད་ཟླ་རིམ་ཆག་
མེད་ཉིན་བདུན་རེ། དེ་བཞིན་བཀའ་འགྱུར་དག་འདོན་དང༌། ལྔ་མཆོད།
ལོ་གསུམ་ནང་བསྟན་འགྱུར་དག་འདོན། དགུ་གཏོར་དང་གར་འཆམ། མ་
ཎི་བུམ་སྒྲུབ། སྨྱུང་གནས་བཅས་ཀྱི་མདོ་སྔགས་བཤད་སྒྲུབ་གཉིས་ལྡན་་་་
དགོན་རབ་ལྟ་གཉིས་ནི་ནགས་ཤོད་དགོན་དགུའི་གོས་གྱི་གོང་བ་ལྟར་ཞེས་སུ་
གྲགས་པའོ། ཕུན་ཚོགས་རབ་བརྟན་དགོན་གྱི་ལོ་འཁོར་ཆོས་ལུགས་བྱེད་སྒོ་
ནི། བོད་ཟླ་དང་པོའི་ཚེས་ ༨-༡༨ བར་སྨོན་ལམ་ཆེན་མོ་དང༌། ཚེས་་
343



༢༣-༢༩བར་སོས་གཏོར། བོད་ཟླ་༢ པའི་ཚེས་༡༠–༡༩ བར་བདེ་མཆོག
བོད་ཟླ་ ༣ པའི་ཚེས་ ༥–༡༠ བར་ཀུན་རིག ཚེས་ ༢༥-༢༨ བར་འཇིགས་
བྱེད་དང་རབ་གནས། བོད་ཟླ་ ༤ པའི་ཚེས་ ༣-༧བར་གསང་འདུས་སྒྲུབ་
མཆོད། ཚེས་ ༡༣ནས་གནས་བརྟན་ཕྱག་མཆོད་དང་ཆོས་དྲུག་ཉིན་་་་་་་་་
༢ ཚེས ༡༥ལ་སྨན་ཆོག་དང་རྣམ་རྒྱལ་ཚེ་ཆོག ཚེས་ ༢༣-༢༩བར་མ་ཎི་་
བུམ་སྒྲུབ། བོད་ཟླ་༦པའི་ཚེས་ ༡༥ནས་བོད་ཟླ་༧པའི་ཚེས་ ༢༩བར་དབྱར་
གནས། བོད་ཟླ་ ༡༠ པའི་ཚེས་ ༡༥ལ་ལྔ་མཆོད། བོད་ཟླ་ ༡༢ པའི་ཚེས་་་
༡༥-༢༩བར་དགུ་གཏོར་བཅས་ཡིན་པ་དང༌། དེ་མིན་ཟླ་རིམ་ལྟར་དུས་
མཆོད་ཚེས་བཅུ་དང༌། བཅོ་ལྔ། ཉི་ཤུ་དགུ། སུམ་བཅུ་བཅས་ལ་བདེ་
མཆོག་དང་ཆོས་ སྐྱོང་བསྐང་གསོ་གསང་འདུས་ བཅས་ཆག་མེད་འཚོགས་ཀྱི་
ཡོད་པ་རེད། །
སྒྲིག་སྲོལ་ལམ་ལུགས་ནི། གཙོ་བོ་དགོན་བདག་གླིང་བླ་བྲང་ཡིན་པ་
དང༌། དབུ་ཆོས་ཚོགས་བླ་གཅིག་དང༌། དབུ་མཛད་གཅིག དགེ་སྐོས་
གཅིག གྲོང་ཚོ་དྲུག་གི་ཁོངས་ནས་ལས་སྣེ་དྲུག་ ཕྱག་མཛོད་གཉིས་བཅས་
དབུ་ཆོས་ལས་སྣེ་བཅུ་གཉིས་ནས་དགོན་གྱི་བཅའ་ལམ་སྒྲིག་སྲོལ་འགན་འཁུར་
གནང་བ་སྤྱི་དང་མཚུངས། ༡༩༦༡ལོའི་ཡིག་ཚགས་ལྟར་ན་དགོན་བཞུགས་
གྲྭ་པ་ ༡༢༩ (ནག་ཆུའི་དཔྱད་གཞིར་གཞིགས་ན་ ༡༢༠) ཡོད་པ་རེད། དེ་
རྗེས་རིག་གནས་གསར་བརྗེའི་ལོ་བཅུའི་གོད་ཆགས་སོང་བའི་རྗེས་སུ་བོད་རབ་
བྱུང་བཅུ་དྲུག་པའི་ཤིང་གླང༌(སྤྱི་ལོ་ ༡༩༨༥）ལོར་དགེ་སློང་ཡེ་ཤེས་འབྱུང་
གནས་དང་བྱམས་པ་ལེགས་ཚོགས་རྣམ་གཉིས་ཀྱིས་གཙོ་བོ་གནང་བའི་རྒན་གྲྭ་
བཅུ་དྲུག་ཡོད་པ་དེ་རྣམས་ཀྱིས་ཉམས་གསོའི་ལས་གྲྭ་བཙུགས་པ་དང༌། དད་
ལྡན་མང་ཚོགས་ཀྱི་རྒྱབ་སྐྱོར་ལ་བརྟེན་ནས་ཉམས་གསོ་འཐུས་ཚང་ཡོང་བཞིན་
ཡོད།
344



སྨྲས་པ། ཕན་བདེའི་རྩ་ལག་དགའ་ལྡན་རིང་ལུགས་འདི། །
བསྟན་དང་འགྲོ་བའི་དོན་དུ་གཙོར་གྱུར་ཏེ། །
ཡང་དག་དོན་བཟང་ཆོས་ཀྱི་འཁོར་ལོའི་རྒྱུན། །
ཆད་པ་མེད་པ་རྟག་ཏུ་བསྐོར་གྱུར་ཅིག །
རྒོད་ལུང་དགོན་བསམ་གཏན་གླིང་།
སྙིགས་འགྲོའི་འདྲེན་མཆོག་པདྨ་སམ་བྷ་སོགས། །
བདེ་བར་གཤེགས་པའི་བྱིན་བརླབས་གནས་མཆོག་འདི། །
རྒོད་པོས་མཁའ་ལམ་སྐྱོད་མཚུངས་ལུང་རྟོགས་ཆོས། །
བསམ་གཏན་སྙོམས་འཇུག་ས་བཟང་སྐྱེད་ཚལ་གླིང་། །
དེ་སྔོན་རཀྴི་ཚོ་ ཤོག་ད་ལྟ་ ཟླ་ ཐང་ཤང་ཁོངས་རྒོད་ལུང་དགོན་བསམ་
གཏན་གླིང་ཞེས་པ་དེའང་གྲུབ་མཐའ་རྙིང་མ་བཙུན་དགོན་ཏེ་རབ་བྱུང་བཅོ་
པའི་ལྕགས་བྱི་ (སྤྱི་ལོ་ ༡༩༠༠) ལོར་ཨོ་རྒྱན་བསྟན་པའི་ཉི་མས་ཕྱག་བཏབ།
དེའི་གོང་དུ་བཙུན་དགོན་ཞིག་བྱུང་མྱོང་ཡོད་འདུག་ཀྱང་ དགོན་དེ་ཕྱག་་་་་་
འདེབས་པོ་དང་དུས་ཚོད་ངེས་པ་མེད་ལ་མཐར་ཆུས་འ ཇིག་རྗེས་བཙུན་དགོན་
དེ་གནས་ས་སྤོས་ནས་དཔའ་ཆེན་ཐང་ལ་ཕྱག་འདེབས་མཛད། རྟེན་གཙོ་ནི་
སློབ་དཔོན་པདྨ་འབྱུང་གནས་ཀྱི་གསེར་སྐུ་རྩ་ཆེན་ཞིག་དང་། མ་ཧཱ་བཛྲ་ཡི་
གསེར་གདུང་གཅིག་བྱ་རུམ་ནག་པོ་ ཐོད་འཕྲེང་གིས་ཕྱག་བཟོ་གནང་བའི་་་
བཀའ་གླིང་གསེར་མ་ཆ་གཅིག་དང༌། གསུང་རྟེན་རྒྱལ་བའི་བཀའ་བསྟན་
དང་བཀའ་འབུམ་བཅས་ངེས་ཅན་བཞུགས་ཡོད། །
ཆོས་རྒྱུད་ཉམས་སུ་བཞེས་ཚུལ་ནི། ཆགས་རི་དགོན་གྱི་ཆོས་རྒྱུད་ལྟར་
345



རྒྱུད་སྡེ་མདོ་སྔགས་གསར་སྙིང་། བསྐྱེད་ཆོག་བསྒྲུབ་སྐོར་ཕལ་ཆེ་བ་འདོན་
ཆོག་ཉམས་བཞེས་གནང་གི་ཡོད་པ་རེད། རྒོད་ལུང་བསམ་གཏན་གླིང་གི་ལོ་
འཁོར་ཆོས་ལུགས་བྱེད་སྒོ་ནི་བོད་ཟླ་དང་པོའི་ནང་བཛྲ་སྒྲུབ་པ་དང་ཞི་ཁྲོ་
མཚམས་ ཉིན་ ༡༠ དང་། བོད་ཟླ་ ༤ པའི་ཚེས་ ༡–༡༩ བར་ལྡོག་མཚམས་
དང༌། ཚེས་ ༡༩ ༡༦བར་སྨྱུང་གནས། བོད་ཟླ་༦པའི་ཚེས་༩ནས་བཀའ་
འགྱུར་བཅས་དང་། ཟླ་བ་རེའི་ནང་དུས་མཆོད་ཚེས་བཅུ་དང་། བཅོ་ལྔ།
ཉེར་ལྔ་བཅས་ལ་དུས་མཆོད་ཆག་མེད་ཡོད་པ་རེད། །
སྒྲིག་སྲོལ་ལམ་ལུགས་ཐད་དགོན་བདག་ཆགས་རི་བླ་དགོན་ཡིན་པ་དང༌།
དབུ་བླ་བྱ་རུམ་བླ་མས་གཙོ་བོ་གནང་བའི་དབུ་མཛད་གཅིག་དང་། དགེ་སྐོས་
གཅིག གཞུང་གཉེར་གཉིས། བན་དཔོན་གཅིག་བཅས་དབུ་ཆོས་ལས་སྣེ་
ལྔ་ ལས་ གྲུབ་ ལ་ དགོན་ པའི་ སྒྲིག་ སྲོལ་ ལམ་ ལུགས་ སྤྱི་ དང༌ མཚུངས།
༡༩༦༡ལོའི་ཡིག་ཚགས་ལྟར་ན་དགོན་བཞུགས་བཙུན་མ་༦3 (ནག་ཆུའི་རིག་
གནས་ལོ་རྒྱུས་དཔྱད་གཞིར་གཞིགས་ན་བཙུན་མ་ ༥༩) ཡོད་པ་འདུག དེ་
རྗེས་རིག་གནས་གསར་བརྗེ་ཆེན་པོའི་ལོ་བཅུའི་ནང་དགོན་འདི་མིང་གི་ལྷག་
མར་གྱུར། འོན་ཀྱང་རྒྱལ་ཡོངས་སྤྱི་དང་འདྲ་བའི་མི་རིགས་དང་ཆོས་ལུགས་
ཀྱི་སྲིད་ཇུས་དོན་འཁྱོལ་བྱུང་བར་བརྟེན་ནས་རྒོད་ལུང་བསམ་གཏན་གླིང་བོད་
རབ་བྱུང་བཅུ་བདུན་པའི་མེ་ཡོས་ (སྤྱི་ལོ་ ༡༩༨༧) ལོར་རིན་ཆེན་དོན་འགྲུབ་
མཆོག་གིས་གཙོ་བོ་གནང་བའི་གཙུན་མ་རྒན་གྲས་བདུན་གྱིས་ཉམས་གསོའི་
ཕྱག་ལས་གནང་དང་དད་ལྡན་མང་ཚོགས་རྣམས་ཀྱི་ཤུགས་ཆེའི་རྒྱབ་སྐྱོར་་་
གནང་བས་ད་ལྟ་ཉམས་གསོ་ཡག་པོ་གྲུབ་བཞིན་ཡོད་པ་རེད།
སྨྲས་པ། བརྗིད་ཆགས་མངོན་མཐོ་འཁོར་ལོ་སྡོམ་པའི་གནས། །
མ་ཧཱ་ཀ་ལ་རོལ་བའི་ནགས་ཚལ་ཁྲོད། །
རླབས་ཕྲེང་མུ་ཏིག་འཕྱུར་འདྲའི་འབབ་ཆུར་མཛེས། །
346



དབེན་པའི་ཡོན་ཏན་ཀུན་ཚང་འདི་རྨད་བྱུང་། །
ཝ་ཐང་དགོན་བཀའ་བརྒྱུད་འཕེལ་རྒྱས་གླིང་།
ངོ་མཚར་ཉི་གཞོན་ཐུགས་བསྐྱེད་འབྲོང་ངུར་པ། །
འདི་ན་རྣམ་གྲོལ་བྱང་ཆེན་ཤག་ཝ་ཐང་། །
རྗེས་འཛིན་བཀའ་བརྒྱུད་གོང་མའི་ཆོས་ཀྱི་སྡེར། །
ཕུན་ཚོགས་སྡེ་བཞིའི་དཔལ་ཡོན་འཕེལ་རྒྱས་གླིང་། །
དེ་སྔོན་འགོམ་ཚོ་ཤོག་དང་ད་ལྟ་ཤག་ཆུ་ཤང་ཁོངས་ཝ་ཐང་དགོན་བཀའ་
བརྒྱུད་འཕེལ་རྒྱས་གླིང་དང་གླང་དེལ་ཐེག་མཆོག་གླིང་གཉིས་ནང་ལས་ཤག་ཝ་
ཐང་དགོན་བཀའ་བརྒྱུད་འཕེལ་རྒྱས་གླིང་ནི་བོད་རབ་བྱུང་བཞི་པའི་ས་སྤྲེལ་
(སྤྱི་ལོ་ ༡༢༩༨)ལོར་འབྲོང་ངུར་ཆོས་རྗེ་གངས་པས་ཕྱག་བཏབ། སྐབས་
དེར་ཆོས་རྗེ་དགུང་ལོ་བདུན་ཅུ་དོན་བཞིར་ཕེབས། ཆོས་རྗེ་སྐུ་ཕྲེང་དང་པོ་
འགྲོ་མགོན་གངས་པ་ཞེས་སྙན་པའི་གྲགས་པ་ ས་ཆེན་པོ་ཡོངས་སུ་ཁྱབ་པའི་
བདག་ཉིད་ཆེན་པོ་འདི་ནི་སྔོན་སངས་རྒྱས་མར་མེ་མཛད་ཀྱི་སྐབས་སུ་ཉ་པ་
སྤང་ལེབ་འཛིན་གྱི་སྐྱེ་བ་བཞེས་པར་གྲགས། དེའི་སྐབས་སུ་མུ་སྟེགས་ཧ་རི་
ནག་པོ་སོགས་སེམས་ཅན་ལ་འཚེ་བ་འབའ་ཞིག་བྱེད་མཁན་གདུག་པ་ཅན་ཚར་
བཅད། མ་དག་པའི་སྣང་ངོར་ཉ་པའི་ཚུལ་བཟུང་ནས་འགྲོ་དོན་ཡུན་རིང་
བསྐྱངས། དེའི་རྗེས་སུ་སངས་རྒྱས་ཤཱཀྱ་ཐུབ་པའི་སྐབས་སུ་བྲམ་ཟེ་ཞ་ལུ་པའི་
སྐྱེ་བ་བཞེས་ནས་མ་དག་པའི་སེམས་ཅན་རྣམས་དག་པ་དང་། དག་པ་རྣམས་
ཕྱིར་མི་ལྡོག་པའི་ས་ལ་བཀོད། སངས་རྒྱས་གཉིས་པ་པདྨ་འབྱུང་གནས་བོད་
དུ་ཕེབས་པའི་སྐབས་སུ་ཡེ་ཤེས་སྙིང་པོའི་སྐྱེ་བ་བཞེས་ནས་ན་རག་དོང་སྤྲུགས་
347



སོགས་སྔ་འགྱུར་གྱི་ཟབ་ཆོས་མང་པོ་ཨོ་རྒྱན་རིན་པོ་ཆེ་ཉིད་ལ་དབང་ལུང་ཞུས་
ནས་བསྟན་པ་རྒྱས་པར་འཕྲིན་ལས་རྒྱ་ཆེར་མཛད། སྐུ་ཡི་སྐྱེ་བ་འདི་ཉིད་ནི་
ཡུལ་གྱི་པ་རུ་རུས་ནི་ཁྱུང་པོ་ཡབ་གསང་སྔགས་རྙིང་མའི་རྣལ་འབྱོར་པ་ཇོ་ནག་
ཅེས་པའི་སྲས་སུ་ཤིང་མེ་ལུག་(སྤྱི་ལོ་༡༡༧༥)ལོར་ངོ་མཚར་གྱི་ལྟས་དུ་མ་དང་
བཅས་ཏེ་སྐུ་འཁྲུངས། ཡབ་ལས་བརྒྱུད་པའི་ཟབ་ཆོས་རྡོ་རྗེའི་ཕུར་པ་དང་།
ཞི་ཁྲོ་ན་རག་དོང་སྤྲུགས་སོགས་ཀྱི་དབང་ལུང་ཁྲིད་བཅས་ལེགས་པར་ཞུས་ནས་
ཉམས་སུ་བཞེས། དེ་རྗེས་དུས་གསུམ་མཁྱེན་པ་ཇོ་མོ་སྒང་ལ་བཞུགས་དུས་སུ་
མཇལ། དེ་ནས་བཟུང་འགྲོ་མགོན་བཀའ་བརྒྱུད་པའི་དབང་ཆོས་བཅས་པ་
བུམ་པ་གང་བྱོན་ཚུལ་དུ་མནོས་ནས་སྲས་ཀྱི་ཐུ་བོར་གྱུར། རབ་བྱུང་མཚན་ལ་
རིན་ཆེན་ འོད་ཟེར་ཞེས་ འོག་མིན་མཚུར་ཕུའི་ གདན་ རབས་ བཞི་པ་ མཛད།
འབྲོང་ བུ་ དགོན་ རྙིང་ ཕྱག་ བཏབ། གཞན་ ཡང་ འབྲི་ གུང༌ ཆོས་ རྗེ་ དང་།
སྟག་ལུང་ཐང་པ། རྒྱལ་བ་རྨོག་ཅོག་པ། ལ་ཡག་པ། དྭགས་པོ་འདུལ་
འཛིན། ཉེ་གནས་གསལ་བྱང་། ཁ་ཆེ་པཎ་ཆེན་ལ་སོགས་མཁས་ཤིང་གྲུབ་
པ་དུ་མའི་ཞབས་ལ་གཏུགས། ཁྱད་པར་དུ་མདོ་བོ་རས་ལས་ཕྱག་རྒྱ་ཆེན་པོའི་
རྟོགས་པ་བརྙེས། རྗེ་དུས་གསུམ་མཁྱེན་པའི་བཀའ་ལུང་བཞིན་དུ་གཙང་གི་
ཇོ་མོ་གངས་དཀར་དུ་དཀར་ལེབ་ཕུག་པར་སྒྲུབ་པ་བསྐྱངས་མཛད་པས་མཚན་
ཡང་རྗེ་གངས་དཀར་པ་ཞེས་སུ་གྲགས། གནས་དེར་ཡི་དམ་བདེ་མཆོག་དང་
ཕག་མོ་ལ་སོགས་ཞལ་ཡང་གཟིགས། སྣང་སྲིད་འཁོར་འདས་ཀྱི་ཆོས་ཐམས་
ཅད་མེ་ལོང་ནང་གི་གཟུགས་བརྙན་ལྟར་གསལ་སྟོང་རྗེན་ནེ་ཐུགས་སུ་ཆུད།
སྐུ་བེར་ཉི་ཟེར་ལ་བཀལ་བ་དང༌། མཆོག་དང་ཐུན་མོང་གི་དངོས་གྲུབ་ཐོབ་
སྟེ་བཞུགས་པའི་ཚེ། ནམ་ཞིག་ན་འབྲོང་ཞིག་གིས་སྒོ་བརྡུངས་བས་གཟིགས་
ཙ་ན་འབྲོང་ཁྱད་པར་ཅན་ཞིག་འདུག་པ་དེས་ཁ་ལྷོ་ནུབ་ཕྱོགས་སུ་གཏད་ནས་
ཕྱིན་པས་རྒྱ་མཚོ་ཆེན་པོ་ཞིག་གི་འགྲམ་དུ་སླེབས། རས་གཟན་དེ་གྲུ་ཡི་ཚུལ་
348



དུ་མཛད་ནས་ཆུ་ལས་བསྒྲལ་ནས་ཕོ་བྲང་ཆེན་པོ་བཀོད་ལེགས་ཅན་གྲོང་ཁྱེར་ལྔ་
བརྒྱས་སྐོར་བ་དེའི་དབུས་སུ་གཞལ་ཡས་ཁང་སུམ་བརྩེགས་ཅན་ལ་འོག་མ་ལ་
པདྨ་ཐོད་ཕྲེང་རྩལ་དང་ཡི་དམ་གྱི་ཚོགས་དང༌། སྟེང་ན་ཆོས་སྐུ་སྣང་བ་་་
མཐའ་ཡས་ལ་སངས་རྒྱས་རྒྱ་མཚོས་བསྐོར་བ་དང་། བར་ན་མཉམ་མེད་ཨོ་
རྒྱན་རིན་པོ་ཆེ་ལ་མཁའ་འགྲོ་དང་རིག་འཛིན་གྲུབ་ཐོབ་རྒྱ་མཚོའི་ཚོགས་དང་
བཅས་པ་བཞུགས་པ་དཔལ་ལྡན་དུས་གསུམ་མཁྱེན་པ་པཎ་གྲུབ་ཀྱི་ཆ་ལུགས་
མཛད་ནས་བཞུགས་པ་དངོས་སུ་མཇལ། ཨོ་རྒྱན་ཆེན་པོས་ཕུར་པ་ཡང་ཕུར་
དང་། ཨོ་རྒྱན་ཉིད་ཀྱི་མགུར་ཕུར་དང་བཅས་པ་གནང་ནས། ཁྱེད་ནི་ཡུལ་
བྱང་ཕྱོགས་སུ་ཕུ་ཡངས་པ་སླ་ང་འདྲ་བ། མདའ་དོག་པ་ཤན་མཆུ་འདྲ་བ་
ཕྱོགས་ཀྱི་རི་ལ་རྟགས་བརྒྱད་དང་སྣ་བདུན་ཡོད་པ། གནམ་ས་ཆོས་འབྱུང་ཁ་
སྤྲོད་ཡོད་པ། དེར་འཕྲིན་ལས་ཕུར་པ་སྒྲུབ་པའི་ས་ཡིན་ལ། བྱང་མེ་མོ་བྲག་
གི་གནས་བདག་གྱིས་ལ་འགྲོ་དོན་རྒྱ་ཆེར་གྱིས་ཤིག་གསུངས་ནས་ལུང་དུ་བསྟན་
པས། འོ་ལེགས་སོ་ཞུས་ནས་ཡིད་ཀྱི་སྤྲུལ་པའི་མཆོད་སྤྲིན་དཔག་མེད་ཕུལ་
ནས་ཡང་ཡང་མཇལ་བའི་སྨོན་ལམ་བཅས་དང་སྦྲགས། ཆོས་རྗེ་ཉིད་ཀྱིས་
སོག་ཤོད་དང་ཤག་ཆུའི་རྒྱུད་ལ་ གདུལ་བྱ་ཡོད་པ་མཁྱེན་ནས་ ས་ སྤྲེལ་ ཟླ་བ་་
བདུན་ པའི་ ཚེས་ བཅོ་ ལྔ་ ལ་ ཕེབས། དེ་ ལྟར་ འདི ར་ ཞིབ་ པ་ མ་ བཀོད།
གཟིགས་འདོད་ཡོད་ན་ཞིབ་ཕྲ་མེ་མོ་བྲག་དཀར་གྱི་གནས་ཡིག་འགྲོ་བ་འདྲེན་
པའི་ཤིང་རྟ་ཞེས་པ་དེར་གཟིགས་པ་འཚལ། དེ་ལྟར་འབྲོང་ངུར་ཆོས་རྗེ་་
གངས་པ་ཉིད་ཀྱི་སྐུ་ཚེ་ཧྲིལ་པོར་བསྟན་འགྲོའི་ཕན་བདེ་མཛད་འཕྲིན་ལེགས་
པར་བསྐྱངས། བོད་རབ་བྱུང་བཞི་པའི་ས་སྟག་(སྤྱི་ལོ་ ༡༢༥༧)ལོར་དགུང་
ལོ་བརྒྱད་ཅུ་གྱ་གསུམ་བཞེས་པའི་སྐབས་སུ་དགོངས་པ་ཆོས་དབྱིངས་སུ་ཐིམ་མོ།
དེ་ ནས་ ཆོས་ རྗེ་ སྐུ་ ཕྲེང་ རིམ་ བྱོན་ གསོལ་ འདེབས་ ནང་ འཁོད་ གཞིགས་ ན།
དད་བརྩོན་ཤེས་རབ་བློ་གྲོས་ནོར་གྱིས་ཕྱུག ། དགོས་འདོད་ཀུན་འབྱུང་འགྲོ་
349



0༩
མགོན་ཆོས་ཀྱི་རྗེ། ། ཡོ་ག་རྣམ་གསུམ་མཁྱེན་པའི་དཀྱིལ་འཁོར་རྒྱས། །
གྲགས་པ་རྒྱལ་པོའི་ཞབས་ལ་གསོལ་བ་འདེབས། ། ཞེས་པ་སྐུ་ཕྲེང་གཉིས་པ་
ཆོས་རྗེ་གྲགས་པ་རྒྱལ་པོ་ཞེས་སོ། ཇི་སྙེད་ཤེས་བྱའི་གནས་རྣམས་ཐམས་ཅད་
མཁྱེན། །འཇམ་དབྱངས་ཐུགས་སྤྲུལ་བླ་མ་ཆོས་ཀྱི་རྗེ། །མ་རིག་མུན་པ་གསལ་
བའི་སྒྲོན་མེ་མཆོག ། ཁྱུང་སྟོང་འོད་པོའི་ཞབས་ལ་གསོལ་བ་འདེབས། །ཞེས་
པ་ཆོས་རྗེ་སྐུ་ཕྲེང་གསུམ་པ་ཁྱུང་སྟོང་འོད་པོ་ཞེས་སོ། ཕག་མོས་ལུང་བསྟན་
མཆོག་གི་དངོས་གྲུབ་བརྙེས། ། བརྟུལ་ཞུགས་རབ་གྲུབ་རྒྱལ་བ་ཆོས་ཀྱི་རྗེ། །
འགྲོ་དོན་ཐར་བའི་ལམ་ལ་བཀོད་མཛད་པ། ། ལྷུན་འགྲུབ་རྒྱལ་མཚན་ཞབས་
ལ་གསོལ་བ་འདེབས། །ཞེས་པ་ཆོས་རྗེ་སྐུ་ཕྲེང་བཞི་པ་ལྷུན་འགྲུབ་རྒྱལ་མཚན་
ནོ། སློབ་དཔོན་ལུང་བསྟན་ཕྱི་ནང་རྟེན་འབྲེལ་འགྲིགས། ། མཐུ་སྟོབས་
དབང་ཕྱུག་སྔགས་འཆང་ཆོས་ཀྱི་རྗེ། ། ནུབ་མཐུ་ཚད་མེད་ཌ་ཀི་བྲན་བཞིན་
འདུས། །པདྨ་རྒྱལ་མཚན་ཞབས་ལ་གསོལ་བ་འདེབས། །ཞེས་པ་ཆོས་རྗེ་སྐུ་
ཕྲེང་ལྔ་པ་པདྨ་རྒྱལ་མཚན་ཞེས་སོ། ཡི་དམ་ཞལ་གཟིགས་མཆོག་ཐུན་དངོས་
གྲུབ་ཐོབ། །རྒྱལ་བའི་གདུང་ཚབ་གྲུབ་ཐོབ་ཆོས་ཀྱི་རྗེ། །ཟག་མེད་ཡོན་ཏན་
མ་ལུས་རབ་རྒྱས་པ། །ཀརྨ་དོན་འགྲུབ་ཞབས་ལ་གསོལ་བ་འདེབས། །ཞེས་
པ་ཆོས་རྗེ་སྐུ་ཕྲེང་དྲུག་པ་ཀརྨ་དོན་འགྲུབ་ཞེས་སོ། སྙིགས་མའི་གདུལ་བྱ་སོ་
སོའི་སྣང་ངོ་རུ། ། གང་འདུལ་འཕྲིན་ལས་མཛད་པ་ཆོས་ཀྱི་རྗེ། ། འགྲོ་བློའི་
རེ་འདོད་སྐྱོང་བས་ཡིད་བཞིན་ནོར། ། ཀརྨ་དགེ་དབང་ཞབས་ལ་གསོལ་བ་
འདེབས། །ཞེས་པ་ཆོས་རྗེ་སྐུ་ཕྲེང་བདུན་པ་ཀརྨ་དགེ་བའི་དབང་པོ་ཞེས་སོ། །
ཚེ་འདིར་སྙིང་པོ་མེད་པར་གཟིགས་ནས་ཀྱང༌། ། འདུ་འཛི་སྤངས་ནས་རྩེ་
གཅིག་སྒྲུབ་པ་མཛད། ། ཟབ་ལམ་ཕྱག་རྫོགས་གཉིས་ལ་མངའ་བརྙེས་པ། །
བླ་མ་གངས་མཆོག་ཞབས་ལ་གསོལ་བ་འདེབས། ། ཞེས་པ་ཆོས་རྗེ་སྐུ་ཕྲེང་
350



བརྒྱད་པ་གངས་པ་མཆོག་རྒྱས་ཞེས་སོ། ཆོས་ཀྱི་རྒྱལ་པོ་དཔལ་ལྡན་འབྲོང་
ངུར་པའི། ། བཤད་དང་སྒྲུབ་པའི་རིང་ལུགས་ཇི་སྙེད་ཀུན། །མ་ལུས་ཐུགས་
ཆུད་བྱང་ཕྱོགས་པཎྜི་ཏ། ། ཆོས་རྗེ་དགེ་བའི་དབང་པོ་གསོལ་བ་འདེབས། །
ཞེས་པ་ཆོས་རྗེ་སྐུ་ཕྲེང་དགུ་པ་པཎྜི་ཏ་དགེ་བའི་དབང་པོ་ཞེས་སྙན་པའི་བ་དན་
ཕྱོགས་བཅུར་གཡོ་བའི་མཁས་གྲུབ་གྱུར། ཐོས་བསམ་ཉམས་སུ་བཞེས་ནས་
སྒྲུབ་པའི་རྒྱལ་མཚན་བཙུགས། ལྷག་པར་དུ་ཀུན་གཟིགས་ལྔ་པ་ཆེན་པོའི་ .
རང་སྣང་དུ། མདོ་པ་ཆོས་རྗེ་དགེ་བའི་དབང་པོ་ནི་མཁས་བཙུན་བཟང་་
གསུམ་གང་ནས་ཀྱང་གྲལ་མགོར་དགོས་རྒྱུར་ཁོང་ཁུ་ཚན་གོ་ལྡོག་པ་ཞིག་སྣང་བ་
མཆོད་རྟེན་མས་སྦོམ་གྱི་དཔེ་གདའ་ཞེས་སོགས་མང་དུ་གསུངས་པ་ལས་ཤེས་
ནུས། ཀུན་གཟིགས་ལྔ་པ་བསྙུང་གཞི་བཞེས་སྐབས་ཆོས་རྗེས་སྐུ་རིམ་མཛད་
་པས་བསྙུང་གཞི་གྲོལ་བས་ཐུགས་རབ་ཏུ་དགྱེས་ནས། སྐུ་རྟེན་ཐུབ་པ་གསུང་
བྱོན་མ་ཤར་ལི་ལས་གྲུབ་པ་མི་ཚད་འབྲིང་པོ་ཙམ་དང༌། གསུང་རྟེན་བཀའ་
འགྱུར་གསེར་གདོང་མ། ཐུགས་རྟེན་མཆོད་རྟེན་བྱ་རུང་ཁ་ཤོར་ཁྲུ་གང་ཙམ་
དང༌། རྟ་མགོ་གསེར་ཏོག་དང་། བྲན་སྐྱ་དར་བསུ་སྣ་མདོ་དར་སོགས་ཀྱི་
ཐོབ་ཐང་དང་རྩེ་ཕོ་བྲང་ཆིབས་ལམ་གོང་མ་ནས་ཆིབས་ཐོག་ཏུ་ཕེབས་ཆོག་པའི་
གོ་གནས་བསྩལ། ས་ཁྱོན་ཡུལ་གྲུ་གང་གི་འབྲོང་ངུར་པའི་གྲྭ་ས་ཡོང་གཞིས་
སྐོར་ས་སྒེར་ཁོངས་སོགས་ལ་བཀག་འགོག་མི་ཆོག་པ་དང༌། ཁྲལ་འུལ་དམག་
གསུམ་གྱི་འཁྲི་གནས་མི་ཆོག་པ་དགོངས་དོན་ལྡན་པའི་ཤེལ་བུམ་ཆེན་མོ་གནང་།
ལོ་ལྟར་བཀའ་འགྱུར་ཚར་གསུམ་རེ་ཆག་མེད་ཞབས་བརྟན་དག་འདོན་བྱེད་
དགོས་པ་བཅས་ཀྱི་སྒྲིག་སྲོལ་བཟོས། གཞན་ཡང་དྲུག་པའི་ རྩ་ཚིག་དང༌།
བདུན་པའི་རྒྱབ་སྣོན་བཅས་རིམ་བཞིན་བསྩལ། སྐབས་དེར་རྒྱལ་བ་འབྲི་
གུང་པའི་དགོན་ལག་ཞིག་ཏུ་གྱུར། དགོན་འདིའི་བླ་སྤྲུལ་ཡང་སྲིད་ཀྱང་འབྲི་
གུང་སྐྱབས་མགོན་རྣམ་གཉིས་སོགས་ནས་ཐུགས་ཐག་བཅད་ནས་ངོས་འཛིན་
351



ཞུ་སྲོལ་ཡོད་པ་རེད། མཁའ་ཁྱབ་ཐུགས་ནི་གཏིང་མཐའ་མི་མངོན་པས། །
མཁྱེན་པའི་ཡེ་ཤེས་སུརྱའི་མདངས་ལྟར་གསལ། ། གཏི་མུག་མུན་པ་གསལ་
མཛད་ཆོས་ཀྱི་རྗེ། དཀོན་མཆོག་བསྟན་འཛིན་བཟང་པོར་གསོལ་བ་འདེབས།
ཞེས་པ་ཆོས་རྗེ་སྐུ་ཕྲེང་བཅུ་པ་དཀོན་མཆོག་བསྟན་འཛིན་བཟང་པོ་ཞེས་སོ།
སྒྲུབ་རྒྱུད་བསྟན་པའི་རྩ་ལག་འབྲོང་ངུར་པའི། ། ཉམས་ལེན་ཕྱག་རྒྱ་ཆེན་པོའི་
ཉི་འོད་གསལ། ། བདག་རྒྱུད་གསལ་ཞིང་ཉོན་མོངས་བསལ་བའི་རྗེ། །
བསྟན་འཛིན་དོན་འགྲུབ་ཞབས་ལ་གསོལ་བ་འདེབས། ཞེས་པ་ཆོས་རྗེ་སྐུ་
ཕྲེང་བཅུ་གཅིག་པ་དཀོན་མཆོག་བསྟན་འཛིན་དོན་འགྲུབ་ཞེས་སོ། སྟོན་པ་
གཉིས་པ་ཀུན་བཟང་གདོད་མའི་མགོན། །བུ་རམ་ཤིང་པའི་བསྟན་པ་སྤེལ་བྱེད་
པ། མདོ་སྔགས་དོན་འབྱིན་ལོག་ལྟའི་བདུད་ཀྱང་བཏུལ། ། བསྟན་འཛིན་
རྣམ་གྲོལ་ཞབས་ལ་གསོལ་བ་འདེབས། །ཞེས་པ་ཆོས་རྗེ་སྐུ་ཕྲེང་བཅུ་གཉིས་པ་
བསྟན་འཛིན་རྣམ་གྲོལ་ཞེས་སོ། ཆོས་ཀྱི་རྒྱལ་པོ་ཀརྨ་ལེགས་བཤད་དེའི། །
འཇིགས་མེད་རྣམ་པར་རྒྱལ་བའི་འཕྲིན་ལས་ཀྱིས། ། ཀུན་ལ་ཁྱབ་མཛད་བླ་མ་
ཆོས་ཀྱི་རྗེ། ། ཀརྨ་བྷ་དྲའི་ཞབས་ལ་གསོལ་བ་འདེབས། ། ཞེས་པ་ཆོས་རྗེ་སྐུ་
ཕྲེང་བཅུ་གསུམ་པ་ཀརྨ་བྷ་དྲ་ཞེས་སོ། ཆོས་རྗེ་སྐུ་ཕྲེང་བཅུ་བཞི་པ་དཀོན་
མཆོག་བསྟན་འཛིན་ནི་སྨི་ཏི་ཁ་རུར་སྐུ་འཁྲུངས། ཡི་དམ་དུ་མའི་ཞལ་་་་
གཟིགས། རང་ལུགས་ཞི་ཁྲོ་ཕུར་གསུམ་གྱི་ཕྱག་ལེན་རབ་ཏུ་མཁས། བསྟན་
དགྲའི་ཁ་གནོན་དུ་རྡོ་ལ་ཞབས་རྗེས་བཞག་མཛད། ཆོས་རྗེ་སྐུ་ཕྲེང་བཅོ་ལྔ་པ་
བསྟན་འཛིན་འགྲོ་འདུལ་ནི་ ཡབ་རྒྱལ་ ཐང༌སྤྲུལ་སྐུ་དང་ཡུམ་དཔལ་བཟང་་་་
གཉིས་ཀྱི་སྲས་སུ་བོད་རབ་བྱུང་བཅོ་ལྔ་པའི་ཆུ་ཕག་(སྤྱི་ལོ་ ༡༩༢༣)ལོར་ནག་
ཆུ་རྫོང་གེ་སོ་སར་ངོ་མཚར་གྱི་ལྟས་དུ་མ་དང་བཅས་ཏེ་སྐུ་བལྟམས། སྐུ་ན་
ཆུང་དུས་ནས་བྱིས་པ་གཞན་ལས་བློ་རིག་བཀྲ་བ་དང༌། བྱམས་སེམས་ཆེ་ལ་
352



སྙིང་རྗེའི་ངང་ཚུལ་ཤིན་ཏུ་གསལ། སྟག་ཤམ་མེད་ན་ཆོས་རྗེ་མིན་ཞེས་སྲོལ་
ལྟར་སྐུ་སྨད་ལ་སྟག་ཤམ་ཚུལ་ལྡན་ཤིན་ཏུ་གསལ་བ་དོད། རིག་པའི་གནས་
རྣམས་གཟིགས་པ་ཙམ་གྱིས་མཁྱེན། རྫུ་འཕྲུལ་དང་མངོན་ཤེས་ཐོགས་པ་
མེད། དག་སྣང་དང་ གསུང་མགུར་མང་དུ་གསུངས་མཛད། ས་བྱ་ལོར་
ཁྲིམས་མུན་ཚུད་ནས་ལྕགས་ཁྱི་ལོར་སྐུ་སྲོག་ཤོར་བའི་སྣང་ཚུལ་སྟོན་མཛད་དོ།
དེ་ནས་རང་གྲོལ་སྐུ་ཕྲེང་རིམ་བྱོན་ནི་འགྲོ་མགོན་གངས་པ་རབ་ཏུ་མ་བྱུང་གོང་
ལ་སྲས་བགྲེས་པ་སངས་རྒྱས་རིན་སྲུང་ཞེས་པ་ཞིག་སྐུ་འཁྲུངས། ཁོང་ནི་སྐུ་ན་
ཕྲ་བའི་དུས་སུ་རྒྱུན་དུ་ཞལ་ནས་ང་རང་གྲོལ་ཡིན་ཞེས་གསུངས་ཀྱི་ཡོད་པས།
ཡབ་ཀྱིས་སྐྱེས་བུ་དམ་པ་ཞིག་ཡིན་པ་མཁྱེན་ནས་བླ་མ་རང་གྲོལ་ཞེས་པའི་་
མཚན་བསྩལ། དེ་ནས་གདུང་རབས་མུ་ཏིག་ཕྲེང་བ་ལྟར་ལ་བརྒྱུས་པ་ལྟ་བུ་
མང་དུ་བྱོན། དེ་རྗེས་སྐུ་ཕྲེང་གཉིས་པ་རིན་ཆེན་ལྷུན་འགྲུབ། གསུམ་པ་
ཀུན་དགའ་རྒྱལ་མཚན། བཞི་པ་ཤེས་ རབ་ རྒྱ་ མཚོ། ལྔ་པ་ཀརྨ་རྒྱ་མཚོ།
དྲུག་པ་ཀརྨ་རབ་བརྟན། བདུན་པ་ཀརྨ་དཔལ་འབར། བརྒྱད་པ་ཀརྨ་
འཕྲིན་ལས་རང་གྲོལ། དགུ་པ་བླ་མ་དཀོན་མཆོག་གྲགས་པ། བཅུ་པ་དམ་
ཆོས་ཀུན་བཟང་རང་གྲོལ། བཅུ་གཅིག་དཀོན་མཆོག་ཀུན་བཟང་རང་གྲོལ།
བཅུ་གཉིས་དཀོན་མཆོག་གཞན་ཕན་དབང་ཕྱུག་བཟང་པོ་བཅས་སོ། ཡང་
ཛམ་དམར་སྤྲུལ་བའི་སྐུ་རིམ་གྱི་ལོ་རྒྱུས་མདོར་བསྡུས་ནི། ཆོས་རྗེས་སྐུ་ཕྲེང་
དགུ་པ་དང་རང་གྲོལ་སྐུ་ཕྲེང་བརྒྱད་པ་དགོངས་པ་ཆོས་དབྱིངས་སུ་ཐིམ་འགྲོ་
བའི་ཚུལ་དུ་འབྲི་གུང་སྐྱབས་མགོན་རྡོ་རྗེ་འཆང་ཆེན་པོས་སྔོན་གཟིགས་ཚུལ་དུ་
མཁྱེན་པས། རེ་ཞིག་དགོན་འདིའི་གདན་ས་མི་སྟོང་བའི་ཆེད་དུ། འབྲི་
གུང་བུ་སློབ་ སུམ་བཅུའི་ནང་གྲས་རྒྱུད་འཛིན་ བསོད་ནམས་རྒྱ་མཚོ་དགོན་་་་
འདིར་མངགས་གཏོང་གནང་སྟེ་དེས་གདན་ས་ཡུན་རིང་མཛད་ནས་མཐར་སྐུ་
མྱ་ངན་ལས་འདས་ཁར་ཡང་སྲིད་སྤྲུལ་སྐུ་འབྱོན་པར་ཞལ་གྱིས་བཞེས་ནས་་
353



བཤེགས་སོ། དེ་ནས་བཟུང་ཛམ་དམར་འབྲོང་ངུར་བསྟན་པའི་སྲོལ་འཛིན་
གྲུབ་ མཆོག་ སྐུ་ ཕྲེང་ རིམ་ བྱོན་ ནི། རྒྱུད་ སྡེ་ དོང་ སྤྲུགས་ ལས་ ཇི་ སྐད་ དུ།
མཁྱེན་པའི་གཏིང་མཐའ་མི་མངོན་རྒྱ་མཚོ་ལྟར། །རིག་གནས་ཀུན་ལ་མ་རྨོངས་
ལེགས་པར་མཁྱེན། ། འབྲོང་ངུར་བསྟན་པའི་སྲོལ་འཛིན་གྲུབ་པ་ཐོབ། །
རྒྱུད་འཛིན་བསོད་ནམས་རྒྱ་མཚོར་གསོལ་བ་འདེབས། ། སྐུ་ཕྲེང་དང་པོ་
བསོད་ནམས་རྒྱ་མཚོ་ཞེས་སོ། པད་འབྱུང་ལུང་བསྟན་དབེན་གནས་རི་ཁྲོད་
འགྲིམ། །ཕྱག་རྫོགས་རྩ་རླུང་སེམས་ལ་རང་དབང་ཐོབ། །ཚེ་གཅིག་སངས་
རྒྱས་ལྷག་མེད་འཇའ་ལུས་གྲུབ། ། ངག་དབང་མཐུ་སྟོབས་མེ་འབར་གསོལ་བ་
འདེབས། སྐུ་ ཕྲེང་ གཉིས་ པ་ ངག་ དབང་ མཐུ་ སྟོབས་ མེ་ འབར་ ཞེས་ སོ།
མཆོག་གི་སྤྲུལ་བའི་ངུར་མིག་ཟློས་གར་མཁས། །གྲུ་འཛིན་གཉིས་པའི་བསྟན་
པ་འཛིན་པའི་རྗེ། །ཉིད་ཀྱང་མ་ནོར་ལམ་ལ་འགོད་མཛད་པ། །ངེས་ལེགས་
ཆོས་ཀྱི་དབང་པོར་གསོལ་བ་འདེབས། སྐུ་ཕྲེང་གསུམ་པ་ངེས་ལེགས་ཆོས་ཀྱི་
དབང་པོ་ཞེས་སོ། དཀོན་མཆོག་རིན་ཆེན་གསུམ་གྱི་ངོ་བོ་ཉིད། ། བློ་གྲོས་
འགྲན་མེད་ངག་གི་དབང་ཕྱུག་དེར། ། བསླབ་གསུམ་མཚུངས་མེད་རྒྱན་ལྡན་
དཔལ་གྱི་གཞི། ། བླ་མ་ངག་དབང་ཞབས་ལ་གསོལ་བ་འདེབས། ། སྐུ་ཕྲེང་
བཞི་པ་བླ་མ་ངག་དབང་ཞེས་སོ། སྐུ་ཕྲེང་ལྔ་པ་བསྟན་འཛིན་ཆོས་དབྱིངས་རྡོ་
རྗེ། སྐུ་ཕྲེང་དྲུག་པ་དཀོན་མཆོག་བསྟན་འཛིན་ཆོས་ཀྱི་ཉི་མ། སྐུ་ཕྲེང་་
བདུན་པ་དཀོན་མཆོག་བསྟན་འཛིན་འཇིགས་མེད་ཆོས་ཀྱི་དབང་པོ་བཅས་སོ།
ཤག་ཝ་ཐང་དགོན་བཀའ་བརྒྱུད་འཕེལ་རྒྱས་གླིང་ཆགས་ཡུལ་ནི་ངོ་མཚར་རྨད་
དུ་བྱུང་བའི་ཕྱོགས་མཚམས་ཀྱི་ས་དཔྱད་ཕུན་སུམ་ཚོགས་པ་དང༌། ཁྱད་པར་
དུ་ཆོས་རྗེ་ཉིད་ཀྱིས་ ཕྱག་གིས་བྲིས་པའི་བྲག་དམར་ལོག་ལ་ཡིག་དྲུག་དང་།
གངས་པའི་ཞབས་རྗེས། སྤྲུལ་བའི་འབྲོང་གི་ཞབས་རྗེས། གེ་སར་རྒྱལ་པོའི་
354



ཞབས་རྗེས་ལ་སོགས་རང་བྱོན་དང་། སྒྲུབ་ཆུ་ངོ་མཚར་ཅན་མང་དུ་ཡོད་པ་
རེད། དེ་ལྟར་ཆོས་རྗེ་གངས་པས་བོད་རབ་བྱུང་བཞི་པའི་ས་སྤྲེལ་ལོར་ཤག་ལ་
ཐང་དགོན་ཕྱག་བཏབ་མཛད། ཤང་པ་དགོན་བཞི་ཞེས་པའི་ནང་ཚན་ཤག་
འབྲོང་ངུར་དགོན་ཞེས་པ་དེ་ཡིན། གཞན་རྣམས་ཏེ། ལོ་འབྲོང་ངུར་དགོན།
རྫ་དམར་འབྲོང་ངུར་དགོན། སོག་འབྲོང་ངུར་དགོན་ཞེས་པ་བཅས་དང་།
སྐབས་དེར་སོག་ཙན་དན་དགོན་ཕྱག་བཏབ་ནས་གདན་ས་ཉིས་འཛིན་གནང་།
དགོན་འདི་ཐོག་མར་ཆགས་སྐབས་ཆོས་རྗེ་གངས་པ་གནས་མེ་མོ་ངོ་མཚར་
མཁའ་འགྲོའི་ཕུག་ པའི་ལྷོ་ནུབ་ཕྱོགས་སུ་ཕེབས་ནས་ཉང་སྨད་འབྲོང་ངུར་་་
གསུམ་མདོར་རི་གླང་ཆེན་གྱི་སྣ་འདྲ་བ་ནས་ཐོན་ཏེ་ལ་ཐང་མདོར་ཕུ་ཡངས་པ་
སླ་ང་འདྲ་བ། མདོ་དོག་པ་ཤན་མཆུ་འདྲ་བའི་སར་གྲུ་གསུམ་མཐིང་ནག་ལོག་
ན་དུར་ཁྲོད་ཆེན་པོ་བརྒྱད་ཀྱི་མཐར་ཡེ་ཤེས་ཀྱི་མེ་ཕུང་འབར་བའི་གཞལ་ཡས་
ཁང་རང་བཞིན་ ལྷུན་གྱིས་གྲུབ་པའི་གནས་འདིར་ཕུར་པ་སྒྲུབ་པའི་གནས་་་
མཆོག་དེར་དགོན་ཕྱག་བཏབ་མཛད། དེ་ནས་བཟུང་འབྲོང་ངུར་ཞུ་དབང་
གཉིས་ཞེས་པ་གདན་རབས་བརྒྱད་པ་ཀརྨ་དང་དབང་གངས་པ་མཆོག་རྒྱལ་
ཞེས་པ་ཞུ་དབོན་གཉིས་ཀྱི་སྐུ་དུས་སུ་རྒྱལ་དབང་ལྔ་པ་ཆེན་པོའི་ཞབས་བརྟན་
སྒྲུབ་དགོན། ཤང་ཆོས་ཀར་གླིང་། ཞི་ཁྲོའི་ཕུར་བསྲུང་སྙིང་ཐོབ་བསྒྲུབས་
པའི་རྟགས་ངོ་མཚར་ལྡན་པས་རྒྱལ་མཆོག་ཐུགས་ཤིན་ཏུ་དགྱེས་པའི་ངང་ཚུལ་
དུ་གཟིགས་བཟོས་ཚད་མེད་ཀྱི་བདག་རྐྱེན་གནང་།
སྐུ་རྟེན་གཙོ་བོ་ནི་ཐུབ་པ་གསུང་བྱོན་རྩ་ཆེན་ཞིག་དང་པདྨ་འབྱུང་གནས་
སྐུ་ཆེ་བ་གཅིག་དང་ཆུང་བ་གཉིས་ཡོད་པ་དང་། གསེར་ཟངས་ལས་གྲུབ་པའི་
ཐུབ་པ་ལྟུང་བཤགས་ལྷ་སོ་ལྔ་དང་གུ་རུ་མཚན་བརྒྱད། ནང་རྟེན་དུ་གུ་རུའི་
མགུར་ཕུར་ཁྲག་འཐུང་རྩ་ཆེན་དང་། འབྲོང་མགོན་གྱི་ཕྱག་བྲིས་སྲུང་མའི་
ཞལ་ཐང་གསེར་བྲིས་ཅན་གཉིས་ཡོད་པ་དང་། གསུང་རྟེན་གཙོ་བོ་བཀའ་
355



འགྱུར་གསེར་གདོང་མ་དང༌། བཀའ་འགྱུར་ཆ་ཚང་གཉིས། བསྟན་འགྱུར་
ཆ་ཚང་གཅིག པདྨ་གླིང་ལས་ཕུལ་བའི་འབུམ་ནག་ཟིལ་མ། རིན་ཆེན་
གཏེར་མཛོད། རྙིང་མ་རྒྱུད་འབུམ། འབུམ་ཆ་ཚང་བརྒྱད་དང་གཞན་ཡང་
འབྲི་གུང་སྐྱོབ་པ། དྭགས་པོ་ལྷ་རྗེ། ཕག་གྲུ། ཀརྨ། འབྲོང་ངུར་གངས་
པ་སོགས་ཀྱི་བཀའ་འབུམ་དང་། རྩིས་དཀར་ནག འབྲས་སེར་སྔོན། ཆོ་
ག་རྒྱུད་སྡེ་སོགས་པོད་བརྒྱ་ལྷག་བཞུགས་ཡོད་པ་རེད། ཐུགས་རྟེན་གཙོ་བོར་
མཆོད་རྟེན་བྱ་རུང་ཁ་ཤོར་དང༌། གསེར་གདུང་དང་དངུལ་གདུང་མི་ཚད་
ཙམ་ཁྲ་བཟང་བཀོད་ལེགས་ཅན་གྱིས་གཙོས་པའི་སྨན་སྐུ་དང་མཆོད་རྟེན་བརྒྱ་
ལྷག་བཞུགས་ཡོད་པ་རེད། གཞན་ཡང་ད་དུང་འགྲོ་མགོན་གྱི་གཏེར་སྦུབ་
དང༌། མགོན་པོའི་སྦུབ་ནག ཨ་ཕྱིའི་ཚངས་དབྱངས། རྣམ་སྲས་འདོད་
རྒྱུ་ཆར་འབེབས། སྐྱེས་བུའི་བསྲེག་བྱེད་མེ་འཁོར། ཕུར་པ་ལྷུན་གྲུབ་རྟ་
བརྒྱ་ཉི་མ་འཁྱིལ་ཆེན་སོགས་ཧོར་སྦུབ་སིལ་རོལ་རིན་ཐང་བྲལ་བ་བཞུགས་ཡོད་
པ་རེད། །
དགོན་དེའི་ཆོ་ག་རྒྱུད་སྡེ་ཉམས་བཞེས་སྐོར་ནི་དྭགས་པོ། ཤངས་པ།
ཀརྨ། འབྲི་གུང་བཀའ་བརྒྱུད་བཅས་ཀྱི་ རྩ་ བའི་བླ་མའི་དགོངས་བཞེས་སོ་
སོར་ཡོད་པའི་ནང་ཕལ་ཆེ་བ་འབྲི་གུང་བཀའ་བརྒྱུད་དང་མཐུན་ཡོད་པ་རེད།
མ་ཎི་བུམ་སྒྲུབ་དང༌། བཛྲ་བུམ་སྒྲུབ། བསྐང་གསོ། བསང་གསོལ། སྲི་
གནོན། གཏོར་བཟློག་བཅས་དང༌། རྙིང་མ་ཡི་ཆོས་རྒྱུད་གཙོ་བོ་ནི་ཞི་ཁྲོ་ན་
རག་དོང་སྤྲུགས་དང༌། ཕུར་བསྲུང་དང་གུ་རུ་ཞི་དྲག གཞན་ཡང་ཆོས་
སྤྱོད་ལ་སོགས་པའི་འདོན་ཆོག་མདོ་སྔགས་གསར་རྙིང་རིས་སུ་མ་མཆིས་པ་ཕྱག་
ལེན་གནང་གི་ཡོད་པ་རེད། ཝ་ཐང་དགོན་བཀའ་བརྒྱུད་འཕེལ་རྒྱལ་གླིང་ལོ་
འཁོར་ཆོས་ལུགས་བྱེད་སྒོ་ནི། བོད་ཟླ་དང་པོའི་ཚེས་༩—༡༦བར་ན་རག་
དོང་སྤྲུགས་ཉིན་༨དང་། བོད་ཟླ་ ༤ པའི་ཚེས་༩-༡༡བར་བྱ་གྲགས་ཚེས་
356



བཅུ་ཆེན་མོ། བོད་ཟླ་ ༥ པའི་ཚེས་༩—༡༦བར་མ་ཎི་བུམ་སྒྲུབ། ཚེས་་་
༡༧-༢༤བར་བཛྲ་སྒྲུབ་པ། བོད་ཟླ་ ༧པའི་ཚེས་༩༡༦ བར་ཀུན་རིག
ཚེས་༡༧--༢ ༠ བར་བསྐང་གསོ། ། བོད་ཟླ ༡༡ པའི་ཚེས་༥–༡༥བར་བཀའ་
འགྱུར། བོད་ཟླ་༡༢ པའི་ཚེས་༡༦-༢༩བར་དགུ་གཏོར་བཅས་འཚོགས་ཀྱི་
ཡོད་པ་རེད།
སྒྲིག་སྲོལ་ལམ་ལུགས་ཐད་བླ་མ་རྣམ་གསུམ་གྱིས་གཙོ་བོ་གནང་བའི་དབུ་
འཛད་གཅིག་དང༌། དགེ་སྐོས་གཅིག བན་དཔོན་གཅིག དབུ་ཆོས་་་
ལས་སྣེ་དྲུག་བཅས་ཀྱིས་དགོན་གྱི་བཅའ་ལམ་སྒྲིག་སྲོལ་ལག་བསྟར་གནང་གི་
ཡོད་པ་སྤྱི་དང་མཚུངས། ༡༩༦༡ལོའི་ཡིག་ཚགས་ལྟར་ན་སྐབས་དེར་དགོན་
བཞུགས་གྲྭ་པ་ ༥༠ (ནག་ཆུའི་རིག་གནས་ལོ་རྒྱུས་དཔྱད་གཞིར་གཞིགས་ན་གྲྭ་
པ་བརྒྱ་སྐོར་) ཡོད་པ་འདུག དེའི་རྗེས་སུ་རིག་གནས་གསར་བརྗེ་ཆེན་པོའི་
གནོད་སྐྱོན་འོག་གོད་ཆགས་ཚབས་ཆེན་བྱུང་སྟེ་མིང་གི་ལྷག་མར་གྱུར། འོན་
ཀྱང་ཏང་གི་སྐབས་བཅུ་གཅིག་པའི་ཀྲུང་ཨུ་ཚང་འཛོམས་གྲོས་ཚོགས་འཚོགས་
ཚུན་ཏང་གི་མི་རིགས་དང་ཆོས་ལུགས་སྲིད་ཇུས་དོན་འཁྱོལ་བྱུང་བ་བརྟེན།
ཤག་ཝ་ཐང་དགོན་འདི་ཡང་བོད་རབ་བྱུང་བཅུ་དྲུག་པའི་ཆུ་ཕག་(སྤྱི་ལོ་་་
༡༩༨༢)ལོར་སེང་གེ་དབང་ཕྱུག་དང་སྐྱ་རིལ་གྱིས་གཙོ་བོ་གནང་བའི་རྒན་གྲྭ་
དཀོན་མཆོག་རིན་ཆེན་དང་། ཨ་དམར་ཀི་ལ། སྙན་གྲགས་སོགས་འདུས་
གྲྭ་བཅུ་གཅིག་ཡོད་པ་དེ་དག་གིས་ཉམས་གསོའི་ལས་གྲྭ་འགོ་བརྩམས་ཏེ་ད་ལྟ་
ཅུང་ཡག་ཙམ་དུ་གྱུར་ཡོད་པ་རེད། །
སྨྲས་པ། སྒྲུབ་བརྒྱུད་སྙིང་པོ་དཔལ་ལྡན་འབྲོང་ངུར་པའི། །
ལོ་རྒྱུས་རྒྱ་མཚོའི་ཀློང་ལས་ཆུ་ཐིགས་ཙམ། །
ཆ་ཙམ་བཀོད་པས་འགྲོ་ཀུན་དགེ་བ་ཡི། །
ཡངས་པའི་རྒྱལ་ཁམས་ཀུན་ལ་བདེ་གྱུར་ཅིག །
357



གླང་དེལ་དགོན་ཐེག་མཆོག་རྣམ་གྲོལ་གླིང་།
བདེ་གཤེགས་རྒྱལ་བ་སྲས་འཁྲུངས་ཐུགས་བསྐྱེད་ཀྱི།
ཉི་ཟེར་བཞོན་པའི་རྣམ་དཔྱོད་སྟོང་གིས་མཚོན།
སྙིང་རྗེའི་ཡོ་ལང་ཕན་མཛད་ཝ་ལེར་བརྩོན།
གླང་དེལ་ཐེག་མཆོག་ཨ་ཧོ་རྣམ་གྲོལ་གླིང་།
གླང་དེལ་དགོན་ཞེས་པ་ད་ལྟ་ཤག་ཆུ་ཤང་ཁོངས་སུ་ཡོད། དགོན་དེ་ནི་
བོད་རབ་བྱུང་བཅོ་ལྔ་པའི་ཤིང་སྟག་(སྤྱི་ལོ་ ༡༩༡༩)ལོར་སོག་རུ་འཇིགས་
མེད་ཆོས་ཀྱི་བློ་གྲོས་ཀྱིས་ཕྱག་བཏབ། ཁོང་ནི་ཡབ་སོག་རུ་ཚེ་དབང་བཀྲ་ཤིས་
དང་ཡུམ་དགེ་བཟའ་ཆོས་སྒྲོན་གྱི་སྲས་སུ་བོད་ལྕགས་སྟག་(སྤྱི་ལོ་ ༡༨༩༠）
ལོར་བོད་ཟླ་དྲུག་པའི་ཚེས་བཞི་ཉིན་ཉི་ ཤར་འབྲུག་གི་དུས་སུ་ ཤག་རོང་ཁྲི་ས་
དཀར་ལྷས་མོ་ཆེར་སྐུ་འཁྲུངས་སྐབས་ཉི་འོད་དང་ཆར་སྤྲིན་ལྷན་སྦྲགས་ངང་
ནས་འཇའ་མཚོན་སྣ་ལྔའི་གུར་ཁང་ཕབས་པས་འཇའ་སྣེ་སྦྲ་ཐོག་ཏུ་ཟུག་པ་དང་
ཕྱོགས་མཚུངས་མཚན་ལྟས་བཟང་པོ་དུ་མ་བྱུང་། དགུང་ལོ་བདུན་ཙམ་ནས་
ཡི་གེ་འབྲི་ཀློག་བསླབས་པས་ཚེགས་མེད་དུ་མཁྱེན། ཕྲུ་གུ་གཞན་དང་མི་འདྲ་
བའི་རིག་སྟོབས་ཆེ་ལ་དགེ་སེམས་དང་སྙིང་རྗེ་ཆེ་བ་སྲོག་ཆགས་གྲོག་སྦུར་ཙམ་
ཡང་གསོད་ལ་དོགས་པ་དང༌། དགུང་ལོ་བཅུ་གསུམ་ཐོག་འབྲི་གུང་བ་ལོག་
རིན་པོ་ཆེའི་དྲུང་ནས་ཕྱག་ཆེན་སྔོན་འགྲོ་སོགས་དབང་ལུང་ཁྲིད་གསུམ་ཞུས།
ལོ་གསུམ་མཚམས་སྒྲུབ་གནང་ནས་སྒྲུབ་རྟགས་ངོ་མཚར་ཅན་བྱུང༌། དེ་ནས་
བཟུང་ཆོས་ཀྱི་བྱ་བ་ལས་འཇིག་རྟེན་གྱི་བྱ་བ་ཆེར་མ་མཛད། དགུང་ལོ་བཅོ་
བརྒྱད་ནས་ཉེར་གཅིག་བར་གནས་གཟིགས་ཁོ་ན་ཕེབས་ནས། གདན་ས་སེ་
འབྲས་དགའ་གསུམ་དང་། འབྲི་གུང་མཐིལ། སྒར་རྩེ་གསུམ། བསམ་
358



ཡས། ཁྲ་འབྲུག ཡེར་པ། མཆིམས་ཕུ། བྲག་ཡར་རྫོང་། ཡར་ལུང་
རྟེན་གསུམ། གནས་གསུམ། ཕུག་གསུམ། ཟངས་རི་མཁར་དམར་དང་
ཤུགས་ གསེབ། མཚུར་ཕུ་སོགས་སུ་གནས་གཟིགས་ཕེབས་པ་དང་ལྷན་དུ་
འབྲི་གུང་ཨ་ མགོན་རིན་པོ་ཆེ་སར་དཔལ་མོ་ལུགས་ཀྱི་བསྙེན་གནས་ཀྱི་སྒྲུབ་
ཐབས་ཞུས། དེ་ནས་ཤུག་སེབ་རྗེ་བཙུན་ས་ནས་ནཱ་རོ་ཆོས་དྲུག་གི་གདམས་པ་
ཐོབ། དགུང་ལོ་ཉི་ཤུ་རྩ་གཉིས་ཐོག རྐྱང་རི་སྔོ་ནག་ནས་འགོ་གཙུགས་ཏེ་
ནགས་ཤོད་རོང་སྐོར་དུ་ཕེབས། སྐབས་དེར་ཆགས་རི་ཉི་མ་གྲགས་པའི་དྲུང་
ནས་ཀློང་ཆེན་སྙིང་ཐིག་གི་སྔོན་འགྲོའི་ཁྲིད་ལུང་ཞུས། གཞན་ཡང་ཉི་གྲགས་
དང་། སྟག་ཕུ། ཞབས་དྲུང་བཅས་ལ་གསེར་དངུལ་དང་རྟ་ནོར་གྱི་འབུལ་
བ་རྒྱ་ཆེར་ཕུལ། དགུང་ལོ་ཉི་ཤུ་རྩ་བཞིར་འབྲོང་ངུར་ཐུབ་དབང་རིན་པོ་ཆེའི་
ཞབས་དྲུང་ནས་ཁོང་གི་ཆོས་གྲོགས་ཡུང་དཀར་ནོར་བུ་དང༌། སེན་ཚ་མགོན་
རྒྱལ། སྤྲིན་བསྟན་པ་སོགས་སྔགས་བཙུན་ཉི་ཤུ་སྐོར་ལྷན་དུ་གཅོད་དབང་
བརྒྱ་ཙའི་སྒྲུབ་ཐབས་སོགས་དབང་ལུང་རྒྱས་པར་ཞུས། ཕྱོགས་མཚུངས་ཐུབ་
དབང་རིན་པོ་ཆེའི་བཀའ་ལུང་ལྟར་གླིང་དེལ་དགོན་གནས་བཞེངས་རྒྱུར་ཁས་
བླངས། དགུང་ལོ་ཉི་ཤུ་རྩ་ལྔའི་ཐོག་རི་དོ་ཕུའི་ལྷ་རི་དཀར་པོའི་ནུབ་ངོས།
དམུ་རི་ཆུ་གྲོང་སྐྱ་བོ་དུང་སེར་གནམ་ལ་འཆང་འདྲ། བདུད་རི་གླང་དེལ་སྨུག་
པོ་ལྕགས་ཕུར་ས་ལ་གཏད་འདྲ། བཙན་གྱི་རི་གོང་ཁྱུང་དམར་བཙན་རྒོད་
དགྲ་ལ་འཕྲོས་འདྲ། ཤག་གི་མར་འབབས་ཆུ་བོ་དམར་ནག་རཀྟ་བཤམ་འདྲ་
བའི་ས་ཆ་དེར་གླང་དེལ་དགོན་ཕྱག་འདེབས་མཛད་ནས་འདུ་ཁང་དང་དབུ་རྩེ་
རབ་གསལ་མཛོད་དང༌། ལྕགས་རི། སྡོད་ཤག་བཅས་རིམ་གྱིས་ཕྱག་་་་
འདེབས་མཛད་ཐོག་འབྲོང་ངུར་ཐུབ་དབང་རིན་པོ་ཆེ་བརྒྱུད་ནས་རྒྱལ་བ་འབྲི་
གུང་སྐྱབས་མགོན་ཞི་བའི་བློ་གྲོས་མཆོག་ནས་དགོན་མིང་དུ་ཤག་གླང་དེལ་ཐེག་
མཆོག་རྣམ་གྲོལ་གླིང་ཞེས་མཚན་ཡང་བསྩལ། དེ་ནས་ཁོངས་ཀྱི་ཕ་མེས་དུས་
359



ནས་ཆོས་བརྒྱུད་འབྲི་གུང་གཏོགས་པ་དང༌། ཁྲལ་ཁུངས་སེ་འགོམ་གཉིས་
ནས་ཆད་པ་ཡིན་པས་ཁོངས་ལ་རྟ་གཅིག་ལ་སྒ་གཉིས་ཞེས་དཔེ་ལྟར་ཁག་པས།
ཁྲ་རིང་དཔོན་ལ་ཞུས་ནས་ཁོང་ལ་ནོར་ལྔ་བཅུ་ཙམ་དང༌། ལུག་ཉིས་བརྒྱ་
བདུན་ཅུ། ར་བཞི་བཅུ་ཙམ་ཡོད་པ་དེ་དག་རུ་གཅིག་དཔོན་ལ་ཁྲལ་རྟེན་ཕུལ།
རུ་གཅིག་དགོན་པའི་སྤྱི་གསོར་བཞག རུ་གཅིག་སོ་སོ་སྒེར་གྱི་འཚོ་རྟེན་དུ་
ཉར། དེ་རྗེས་འབྲོང་སྣ་དགོན་གྱིས་སྒྱུར་ཕྲན་ལྟ་བུ་དགོས་ཚུལ་ཚིག་འཆལ་ཁ་
ཤས་གོ་ཐོས་བྱུང་བས་མ་སྐུལ་དང་བླངས་ཀྱིས་འབྲི་ནོར་བཞི་བཅུ་འབྲོང་སྣ་
དགོན་པར་ཕུལ། ༡༩༣༦ལོར་ཤག་ཡར་སྟོད་སྐར་མའི་སྐུ་འབུམ་དུ་འཇམ་
མགོན་ཀོང་སྤྲུལ་ཡོན་ཏན་རྒྱ་མཚོ་མཇལ་ནས་ཀར་གླིང་ཞི་ཁྲོའི་དབང་ཁྲིད་་
གསན། ༡༩༩ ༡ལོར་ཁྲ་རིང་དཔོན་བརྒྱུད་ནས་རྒྱལ་ཚབ་རྭ་སྒྲེང་རིན་པོ་ཆེ་
སར་མཇལ་དངུལ་རྡོ་ཚད་ ༡༠༠ དང་རྟེན་གསུམ་གྱི་འབུལ་བ་ ཕུལ་ནས་རང་
དགོན་དེ་རྒྱལ་ཚབ་རྭ་སྒྲེང་རིན་པོ་ཆེའི་དགོན་མིང་ཡང་བསྩལ་ནས་གླང་དེལ་
བཀའ་བརྟན་ཞབས་དགོན་དར་རྒྱས་གླིང་ཞེས་གསོལ་ནས་ས་ཆ་དུང་སྐད་ཐོས་
ཚད་འཛིན་ཉར་ཆོག་པའི་བཀའ་གཏན་བསྩལ། ངག་རྒྱུན་ལ་ཡུལ་ཤག་རོང་
སྟོད་ཀྱི་རྩྭ་ཐང་ཐོག བྱང་རེ་སྒོ་ཅན་དེ་ཤིང་སྒོ་འགྱུར། ཞེས་ཤིང་སྒོ་ཅན་
འགྱུར་བའི་ཐོག་མ་ཡིན། བོད་རབ་བྱུང་བཅུ་དྲུག་པའི་ཆུ་འབྲུག་(སྤྱི་ལོ་་
༡༩༥༢)ལོར་སོག་རུ་འཇིགས་མེད་བློ་གྲོས་ཆོས་ཀྱི་རྒྱལ་མཚན་དགོངས་པ་
ཆོས་དབྱིངས་སུ་ཐིམ་མོ། །
དགོན་འདིའི་སྐུ་རྟེན་གཙོ་བོ་ནི། དབུས་ཀྱི་གུ་རུ་ལྷ་ཁང་དེའི་ནང་དུ་གུ་
རུ་མཚན་བརྒྱད་ཀྱི་སྐུ་དང༌། གཡོན་དུ་སྤྱན་རས་གཟིགས་ལྷ་ཁང་དེའི་ནང་
རིག་གསུམ་མགོན་པོ་མི་ཚད་ཙམ་རེ་དང་གཞན་ཡང་སྣང་བ་མཐའ་ཡས་དང་
སྒྲོལ་མ་དཀར་སྔོན་བཅས་དང༌། གཡས་སུ་སྲུང་མ་ཁང་ནང་མགོན་པོ་དང༌།
དཔལ་ལྡན་ལྷ་མོ། ཨ་ཕྱི་ཆོས་ཀྱི་སྒྲོལ་མ། བཙན་རྒོད་སྤུན་བདུན་བཅས་
360



དང༌། གཞན་ཡང་གཅོད་ཀྱི་ཚོགས་བཞེངས་དང་ཞི་ཁྲོ་དང༌། བསྙེན་་་་
གནས་ཚོགས་བཞེངས་བཅས་ཡོད། གསུང་རྟེན་དུ་རྒྱལ་བའི་བཀའ་འགྱུར་
ཚར་གཅིག་དང༌། འབུམ་རྒྱས་འབྲིང་བསྡུས་གསུམ། རིན་ཆེན་གཏེར་་་་
མཛོད། རྙིང་མ་རྒྱུད་འབུམ། ཀློང་ཆེན་མཛོད་བདུན། མ་ཎི་བཀའ་་་
འབུམ། མདོ་སྐལ་བཟང་བཅས་ཡོད། ཐུགས་རྟེན་དུ་གཙོ་བོ་མཆོད་རྟེན་ཆ་
་བརྒྱད་དང༌། མ་ཎི་རྡོ་འབུམ་བཅས་ཡོད། ཆོས་ རྒྱུད་ ཉམས་ བཞེས་ ནི།
ཀར་ གླིང་ ཞི་ ཁྲོ་དང༌། སྟོང་ མཆོད། སྡར་ སིང་ ལུགས་ ཀྱི་ གཅོད་ཚོགས།
འབྲི་གུང་དཔལ་མོ་ལུགས་ཀྱི་བསྙེན་གནས་བརྒྱ་རྩ་དང༌། བསང་གསོལ།
ཀློང་ཆེན་སྙིང་ཐིག གསང་འདུས་ཐུགས་སྒྲུབ། མ་ཎི་བཛྲ་སྒྲུབ་པ། ཁྲོ་
ནག་གཏོར་བཟློག་སོགས་ཉམས་བཞེས་གནང་གི་ཡོད་པ་རེད། །
སྒྲིག་སྲོལ་ལམ་ལུགས་ནི་དབུ་མཛད་དང་། དགེ་སྐོས། ལས་སྣེ་་་་
བཅས་ཡོད་པ་རེད། རང་དགོན་ནས་མ་ཡིན་པའི་ཕྱོགས་གཞན་ནས་ཕེབས་
པ་གང་རུང་ཚོགས་བཞུགས་ཆོག་གི་ཡོད་པ་རེད། སྤྱི་ལོ་ ༡༩༦༡ལོའི་ཡིག་
ཚགས་ལྟར་ན་སྐབས་དེར་དགོན་བཞུགས་གྲྭ་པ་བཅོ་བརྒྱད་བཞུགས་ཡོད་པ་
རེད། དེ་རྗེས་ རིག་གསར་ལོ་བཅུའི་གཏོར་སྐྱོན་ལ་བརྟེན་ནས་ གླང་དེལ་་་
དགོན་འདི་རྩ་བརླག་ཏུ་ཕྱིན་ཡང་། ཀྲུང་དབྱང་གིས་བོད་དུ་འཛིན་པའི་སྲིད་
ཇུས་དོན་འཁྱོལ་བྱུང་རྗེས་བོད་རབ་བྱུང་བཅུ་དྲུག་པའི་མེ་སྟག (སྤྱི་ལོ་་་་་་
༡༩༨༦)ལོར་སོག་རུ་རྟ་མགྲིན་དང་དཀོན་མཆོག་བློ་ལྡན་བཅས་ཀྱིས་ཉམས་
གསོའི་རྩ་འཛུགས་བྱས་ནས་ཅུང་ལེགས་ཙམ་གྲུབ་ཡོད།།
སྨྲས་པ། གངས་ལྗོངས་ལྷར་བཅས་འཇིག་རྟེན་ཀུན། །
ནད་མཚོན་མུ་གེ་གུད་ཚོགས་རིགས། །
ཉེ་བར་ཞི་ཞིང་བདེ་དགེ་ཡིས། །
མཁའ་མཉམ་འགྲོ་ཀུན་བདེ་གྱུར་ཅིག ། ། །
361



སེར་བཀྲ་ཤིས་དཔལ་འབར་གླིང་།
ཁྱབ་བདག་གདོད་མའི་མགོན་པོ་ཀུན་ཏུ་བཟང་། །
དབྱེར་མེད་ཆོས་སྐུའི་ངོ་བོ་ཡེ་ནས་གྲུབ། །
ལོངས་སྤྱོད་རྫོགས་སྐུ་རིགས་ལྔ་བདེ་བཤེགས་སྲས། །
སྙན་བརྒྱུད་འཛིན་པ་སེར་བཀྲ་དཔལ་འབར་གླིང་། །
དེ་སྔོན་འབྲི་རུའི་ཚོ་ཤོག་ཁོངས་ད་ལྟ་རྩེ་ལ་ཤང་གི་སེར་བཀྲ་ཤིས་དཔལ་
འབར་གླིང་ཞེས་པ་ནི་བོད་རབ་བྱུང་བཅུ་པའི་ལྕགས་སྤྲེལ་(སྤྱི་ལོ་ ༡༦༢༠）
ལོར་ཉི་གྲགས་གཏེར་ཆེན་གྱིས་གདན་ས་གོང་མ་བསྐྱངས་མཛད་ནས་ཉི་གྲགས་
སྐུ་ཕྲེང་དྲུག་གིས་རིམ་པས་མཛད་འཕྲིན་བསྐྱངས་མཛད། ནང་རྟེན་གཙོ་བོ་
ནི། གུ་རུའི་གསེར་སྐུ་མི་ཚད་ལྔ་ཙམ་ལོན་པའི་སྐུ་ཆེ་བ་ཞིག་དང༌། གཞན་
གྱི་སྐུ་བཅུ་གྲངས་བཞུགས་ཡོད་པ་དང་། གསུང་རྟེན་བཀའ་འབུམ་དང་་་་
གསུང་ཆོས་ཁག་གཅིག་ཡོད། ཐུགས་ཀྱི་རྟེན་གཙོ་ནི། རྟོགས་ལྡན་ཤཱཀྱ་ཤྲཱིའི་
སྲས་ཚེ་དབང་གྱི་གདུང་རྟེན་གསེར་གདུང་ཁྲུ་བཟང་ཅན་གྱི་མཆོད་རྟེན་གཅིག་
བཅས་བཞུགས་ཡོད་པ་རེད། །
ཆོ་ག་ཕྱག་ལེན་ནི། ཉི་གྲགས་ཀྱི་གཏེར་ཆོས་ཕྱག་ལེན་མཛད་སྲོལ་ཡོད་
པ་དང་། སེར་བཀྲ་དགོན་གྱི་ལོ་འཁོར་ཆོས་ལུགས་བྱེད་སྒོའི་གནས་ཚུལ་ནི།
བོད་ཟླ་དང་པོའི་ཚེས་ ༡–༡༥བར་ཚེ་སྒྲུབ་དང་། བདེ་མཆོག་སོགས་དང་།
བོད་ཟླ་༥པའི་ནང་གསང་འདུས་ཉིན་ ༣ ཚེས་ ༡༠-༢ ༡ བར་ཀར་གླིང་ཞི་
ཁྲོ། བོད་ཟླ་༦པའི་ཚེས་༩—༨ བར་སྨྱུང་གནས། བོད་ཟླ་ ༡༡ ཚེས་ ༢༢
༡༦བར་ཡང་སྨྱུང་གནས། བོད་ཟླ་ ༡༢ པའི་ཚེས་ ༢༣-༢༠བར་སྒྲུབ་པའི་
གནའ་སེལ་བཅས་འཚོགས་པ་དང་། ཟླ་རེའི་ཚེས་ ༡༠-༢ ༥བར་ལ་གསང་
362



འདུས་དང་། ཚེ་སྒྲུབ། ཟབ་ཐིག་བཅས་ཀྱི་དུས་མཆོད་ཡོད་པ་རེད། དེ་
མཚུངས་ཉི་གྲགས་བླ་གྲང་གི་ནོར་སྦྲ་དེར་ཡོད་པ་དང་། གཞན་ཡང་དེར་དུར་
ཁྲོད་རྩ་ཆེན་ཞིག་ཡོད་ པ་དེ་ནི་རྒྱ་གར་བསིལ་བ་ཚལ་གྱི་དུར་ཁྲོད་དབྱེར་མ་
མཆིས་པའི་དུར་ཁྲོད་ཤིན་ཏུ་རྩ་ཆེན་ཞིག་ཡིན་ པའི་ལོ་རྒྱུས་དང་གནས་ཡིག་
བཅས་ ཆ་ ཚང་ ཡོད་ རབས་ འདུག སྐབས་ དེར་ སྔགས་ བཙན་ ཡོད་ ཅིང་།
ནག་ཆུའི་རིག་གནས་ལོ་རྒྱུས་དཔྱད་གཞིར་གཞིགས་ན་སྔགས་བཙུན་༤ ༡ ཡོད་
ཚུལ་འཁོད་འདུག འོན་ཀྱང་རིག་གནས་གསར་བརྗེའི་ལོ་བཅུའི་གོད་ཆགས་
ཚབས་ཆེན་བྱུང་སྟེ་མིང་གི་ལྷག་མར་གྱུར་ཡོད་ཀྱང་། སླར་ཡང་ཏང་གི་མི་
རིགས་དང་ཆོས་ལུགས་སྲིད་ཇུས་རིམ་བཞིན་དོན་འཁྱོལ་བྱུང་སྟེ། སེར་བཀྲ་
ཤིས་དཔལ་འབར་གླིང་དགོན་ཡང་བོད་རབ་བྱུང་བཅུ་དྲུག་པའི་ཆུ་ཕག་(སྤྱི་ལོ་
༡༩༨༣)ལོར་དགེ་སློང་བསྟན་པའི་ཉི་མ་དང་ཀུན་བཟང་གཉིས་ཀྱིས་གཙོ་བོ་
གནང་བའི་བསྟན་འཛིན་རྡོ་རྗེ་དང་ཟླ་བ་ཨ་རྒྱལ་བཅས་དགོན་པའི་གྲྭ་བཙུན་
རྣམས་ཀྱིས་ཉམས་གསོའི་ལས་འགོ་བཙུགས་པ་དང་འབྲེལ་ཙ་ལ་གྲོང་ཚོའི་མང་
ཚོགས་ཀྱི་རྒྱབ་སྐྱོར་འོག་ཉམས་གསོ་ཅུང་ཡག་ཙམ་གྲུབ་ཡོད་པ་རེད།
སྨྲས་པ། གང་ན་བསྟན་པ་རིན་ཆེན་གུས་མཆོད་ཅིང་། །
མོས་པ་ཁོ་ནས་ཚུལ་འདིར་བརྗོད་པར་བྱས། །
གང་དེའི་དགེ་བའི་ཉིན་བྱེད་སྣང་བའི་དཔལ། །
མ་ལུས་འགྲོ་ཚོགས་གསོས་སུ་འགྱུར་བ་སྨོན། །
བྱ་སྣ་དགོན་དགེ་ལྡན་བཀྲ་ཤིས་དར་རྒྱས་གླིང་།
བསྟན་པ་རིན་ཆེན་ཕྱོགས་ལས་རྣམ་པར་རྒྱལ། །
གྱེན་དུ་གཏེགས་མཛད་མཁས་མང་རིང་ལུགས་འཛིན། ། །
363



གསལ་བྱེད་མེ་ལོང་ཀུན་གཟིགས་བུ་མོ་སྣ། །
དགེ་ལྡན་རིང་ལུགས་བཀྲ་ཤིས་དར་རྒྱས་གླིང་། །
དེ་སྔོན་ན་རོག་ཚོ་ཤོག་ཁོངས་ད་ལྟ་པད་དཀར་ཤང་ཁོངས་བྱ་སྣ་དགེ་ལྡན་
བཀྲ་ཤིས་དར་རྒྱས་གླིང་ནི་བོད་རབ་བྱུང་བདུན་པའི་ཤིང་བྱི་(སྤྱི་ལོ་ ༡༩༩༩ )
ལོར་རྗེ་ཡི་དངོས་སློབ་ཐུགས་སྲས་བཞི་ཡི་ཡ་གྱལ་རྒྱ་སྟོན་བློ་བཟང་གྲགས་པས་
དགོན་བཞིའི་ ཐོག་མ་འདི་ཉིད་ཕྱག་འདེབས་མཛད། དགོན་འདི་ཉིད་ཀྱི་
ཁོར་ཡུག་ཆགས་ཚུལ་ནི། གཡས་རི་མི་འགྱུར་བཀའ་བརྒྱུད་ཀྱི་གཉན་སྡེ་བཅུ་
གསུམ། གཡོན་རི་མི་འགྱུར་རྒྱས་ཤོད་བོན་ལུང་སྐྱ་མོ། རྒྱབ་རི་རྒོད་ཚང་ཁ་
གཡེར། མདུན་རི་མཁའ་འགྲོ་སྡེ་ལྔ་སོགས་ས་བཤད་ཡོད་ཚུལ་དང༌། ཕྱིས་
སུ་དགོན་འདི་རྒྱ་མཚོ་གླིང་སྤྲུལ་སྐུས་མཛད་སྐྱོང་གནང་བ་དང་། དགོན་་་
འདིར་རེས་བཞུགས་བླ་ཚབ་བསྐོ་འཛུགས་བྱེད་སྲོལ་འདུག ཡང་བཻཌཱུརྱ་སེར་
པོ་ལས། བྱ་མོ་སྣ་ནི་སྔར་སུས་བཏབ་མ་བྱུང་། ཕྱིས་གཞུང་ནང་བླ་མ་རེ་
གཏོང་བར། ད་ལྟ་སེར་སྨད་དཀོན་མཆོག་ཚུལ་ཁྲིམས། གཞིས་དགོན་དགེ་
ལུགས། སྔགས་གྲྭ་དཔེ་འགྲེ། གྲྭ་རྒྱུན་འབྲས་སྤུངས་སྒོ་མང༌། དགེ་འདུན་
བདུན་ཅུ་ སྐོར་ ཞེས་ འཁོད་ འདུག ནང༌ རྟེན་ གཙོ་བོ་ ཕུར་ པ་ ཞིག་ དང་།
གཞན་ཡང་བླ་སྐུ་དང་ཡི་དམ་ཀྱི་སྐུ་འདྲ་རྩ་ཆེན་མང་པོ་ཡོད་ལ། སྦུབ་རོལ་
གསེར་སྒོར་ཟེར་བ་དང༌། དམར་ཟོར་སྙན་གྲགས་ཟེར་བ་སོགས་མཆོད་རྫས་
རིགས་རྩ་འགངས་ཆེན་པོ་མང་པོ་ཡོད་འདུག འདོན་ཆོག་ནི་གསང་བདེ་
འཇིགས་ གསུམ་ གཙོས་ པའི་ ཆོ་ག་ཕྱག་ལེན་ རྒྱུད་ སྡེ་རྣམས་སྤྱི་དང་མཚུངས།
སྤྱི་ལོ་༡༩༦༡ལོའི་ཡིག་ཚགས་ལྟར་ན་སྐབས་དེར་དགོན་བཞུགས་གྲྭ་གྲངས་༩༩
(ནག་ཆུའི་ལོ་རྒྱུས་དཔྱད་གཞིར་གྲྭ་གྲངས་ ༡༦༠)ཡོད་པ་དང༌། རིག་་་་་
གསར་རྗེས་སུ་བོད་རབ་བྱུང་བཅུ་དྲུག་པའི་མེ་སྟག་(སྤྱི་ལོ་ ༡༩༨༦)ལོར་ཉི་
འབུམ་དང་། རྒྱལ་ལྡན་འོད་ཟེར། ཐུབ་བསྟན་བརྩོན་འགྲུས་བཅས་འདུས་
364



གྲྭ་རྒན་གྲས་བརྒྱད་ཀྱིས་ཉམས་གསོའི་ལས་གྲྭ་དང་བྱེད་སྒོ་སྤེལ་བ་དང་མང་
ཚོགས་རྣམས་ཀྱི་ཤུགས་ཆེའི་རྒྱབ་སྐྱོར་འོག་ད་ལྟ་དགོན་གྱི་ཕྱི་ནང་ཉམས་གསོ་
ལེགས་པར་སྒྲུབ་བཞིན་ཡོད། །
སྨྲས་པ། ས་སྟེང་སྤྱི་ནོར་ཡུལ་དུ་མཚར་ཞིང་མཛེས། །
སླར་ཡང་མངོན་སུམ་བསྐྲུན་པའི་དགོན་སྡེ་འདིར། །
ཆོས་ཀྱི་འཁོར་ལོ་རྣམ་པ་ཐམས་ཅད་ཀྱི། །
ཟག་མེད་འབྲས་བུ་ལོངས་སུ་སྤྱོད་གྱུར་ཅིག །
པད་དཀར་དགོན་རྣམ་རྒྱལ་གླིང་།
བྱང་སེམས་ཚུལ་འཛིན་རིག་གསུམ་ལྷག་པའི་ལྷ། །
ཐུགས་རྗེའི་བདག་ཉིད་ཕྱག་ན་པད་མ་དཀར། །
སྐུ་ཡི་བཀོད་པའི་ཕྱོགས་ལས་རྣམ་པར་རྒྱལ། །
བསྟན་པའི་མེ་ཏོག་སྟོང་ལྡན་སྐྱིད་ཚལ་གླིང་། །
དེ་སྔོན་རྒྱ་སྟོང་ལྡིང་དགུའི་ཁོངས་གཏོགས་ད་ལྟ་འབྲི་རུ་རྫོང་ཁུལ་གྱི་པད་
དཀར་དགོན་རྣམ་རྒྱལ་གླིང་ནི་བོད་རབ་བྱུང་བརྒྱད་པའི་ས་སྤྲེལ་(སྤྱི་ལོ་་་་
༡༩༨༨)ལོར་གུ་རུ་རྒྱལ་མཚན་བཟང་པོའི་སློབ་མ་བྱིའུ་གནས་བརྟན་ཉི་མས་
ཕྱག་བཏབ། འདི་ཉིད་གནའ་དུས་སུ་བཀའ་བརྒྱུད་དགོན་པ་ཆུ་མ་ལྔ་མཚན་
ཟེར་བ་དེའི་ཤུལ་ཆགས་པ་ཡིན་སྐད་དུ་གྲགས་། ཡང་བིཌཱུརྱ་སེར་པོ་ལས།
རྒྱ་ཤོད་བན་མཁར་ནི་མཚུངས་མེད་ཆོས་རྗེའི་སློབ་མ་བྱེའུ་གནས་བརྟན་བློ་་
བཟང་ཉི་མས་ཕྱག་བཏབ་ཞེས་འཁོད་འདུག དེའི་རྗེས་སྐྱོང་བླ་རབས་ནི་
དབང་པོ་བྱམས་པ་ཐོག་མེད་དང༌། གཙང་པ་རབ་འབྱམས་པ། ཨ་མདོ་ཀླུ་
365



འབུམ་བཀའ་བཅུ། དེ་ནས་ཁྱབ་བདག་སྟག་ཕུ་གུ་ཤྲཱིའི་དཔོན་རྒྱུད་ཞབས་
ཁྱུང་ པ་ དང་། སྟག་ ཕུ་ བསོད་ ནམས་ རྒྱ་ མཚོ། ཆོས་ རྒྱལ་ བསྟན་ འཛིན།
བཀྲ་ཤིས་ཆོས་རྒྱལ། བློ་བཟང་བསྟན་འཛིན། སྟག་ཕུ་མཐུ་ཆེན་བློ་བཟང་
འཇམ་དཔལ། བློ་བཟང་དཔལ་ལྡན་རྒྱ་མཚོ། བློ་བཟང་འཕགས་པ་རྣམ་
རྒྱལ། ངག་དབང་བསྟན་འཛིན་རྒྱ་མཚོ། ཐུབ་བསྟན་བསྟན་འཛིན་བཅས་
བྱུང་ཡོད་པ་འདི་དག་ནི་སྤྱིར་བཏང་གི་བོད་ཀྱི་གྲོང་གསེབ་ཏུ་གནས་པའི་གཞིས་
དགོན་ཆུང་ཆུང་གི་བླ་སྤྲུལ་དེ་འདྲ་བ་མ་ཡིན་ཞིང༌། གདན་ས་འབྲས་སྤུངས་
ཚོགས་ཆེན་སྤྲུལ་སྐུའི་གོ་ཐོབ་ཡོད་ཁར་ད་དུང་ཆིང་གོང་མའི་རྒྱལ་རབས་སྲིད་
གཞུང་གི་བཀའ་གཏན་དང༌། གོང་ས་ལྔ་པ་ཆེན་པོའི་ཤེ་བམ། དྲུག་པའི་རྩ་
ཚིག བདུན་པའི་རྒྱབ་གནོན་སོགས་བཀའ་གཏན་ཚིག་དྲེལ་རྒྱབ་ཀྱི་བདག་པོ།
ནང་ཆོས་ཐད་ནས་མཁས་བཙུན་བཟང་གསུམ་འཛོམས་པའི་སྐྱེས་ཆེན་དམ་པ།
ལུང་དང་རྟོག་པའི་བདག་ཉིད་ཅན་ཞིག་ཡིན་ཞེ་ན་ཕལ་ཆེར་ཐལ་མི་ཆེ་བ་ལྟ་བུ་
ཡིན་ལུགས་སུ་འཁོད་འདུག་པས། སྟག་ཕུ་ཐུབ་བསྟན་བསྟན་འཛིན་ཡན་སྐུ་
ཕྲེང་བཅུ་བདུན་ཕྱིན་པའི་རྣམ་ཐར་ཡོད་རབས་འདུག་རུང་ཞིབ་གསལ་ལོ་རྒྱུས་
ལག་ཏུ་མ་བྱུང་བས་མདོར་བསྡུས་འདི་ཙམ་མོ། པད་དཀར་དགོན་འདི་ཉིད་
ནི་དེ་སྔོན་རྒྱ་སྟོན་རྫོང་ཞབས་ལྷ་སྡེ་དགོན་ཁག་བཅུ་གསུམ་ནང་གི་དགོན་པའི་
ཨ་མ་ཞིག་ཡིན་པ་རེད་ཞེས་སྲོལ་ཡོད་འདུག
སྐུ་རྟེན་གཙོ་བོ་ནི། གསེར་ཟངས་ལས་བསྐྲུན་པའི་མགོན་པོ་འོད་་་་
དཔག་མེད་ཀྱི་སྐུ་ཐོག་ཚད་གཉིས་ལྡན་ཞིག་དང༌། དེའི་གཡས་ གཡོན་དུ་་
སེམས་པ་བཅུ་དྲུག་ཐོག་ཚད་གཉིས་ལོན་པ་དང༌། གསེར་ཟངས་ཀྱི་རྗེ་ཡབ་
སྲས་གསུམ་དང༌། བྱམས་མགོན་སྐུ་ཐོག་བརྩེགས་གཉིས་ལྡན་བཅས་ཡོད་པ་
རེད། ནང་རྟེན་རྩ་ཆེའི་རིགས་ནི། རྗེ་བཙུན་སྒྲོལ་མའི་སྐུ་གཅིག་དང་།།
བྱམས་མགོན་མི་ཚད་ཐོན་པའི་སྐུ་གཅིག་བཅས་ཡོད་པ་དང་། འདུ་ཁང་ནང་
366



དུ་གསེར་ཟངས་ཀྱི་ཇོ་བོ་སྐུ་ཐོག་ཚད་གཅིག་དང༌། དེའི་གཡས་སུ་རྗེ་བཙུན་
བྱམས་མགོན་སྐུ་ཐོག་ཚད་གཅིག དེའི་གཡོན་དུ་ཉེ་སྲས་བརྒྱད་བཅས་དང་།
པཎ་ཆེན་འཁྲུངས་ཐང་གོས་ཆེན་བཏགས་གྲུབ་བཟོ་ལེགས་པ་ཆ་ཚང་ཞིག་དང་
སྒྲོལ་ཐང་གཅིག རྗེ་ཡབ་སྲས་གསུམ་ཐུབ་དབང་སྐུ་གཅིག་བཅས་བཞུགས་
ཡོད་པ་རེད། གསུང་རྟེན་གཙོ་བོ་ནི། རྒྱལ་བའི་བཀའ་འགྱུར་ཚར་ལྔ་དང་།
བསྟན་འགྱུར་ཚར་གཅིག སྟག་ཕུ་སྐུ་ཕྲེང་རིམ་བྱོན་དང་རྗེའི་གསུང་འབུམ་
བཅས་པོད་སུམ་བརྒྱ་ལྷག་ཙམ་བཞུགས་ཡོད་པ་རེད། ཐུགས་རྟེན་གཙོ་བོ་ནི།
བྱིའུ་གནས་བརྟན་ཉི་མའི་གདུང་རྟེན་དང་། སྟག་ཕུའི་གདུང་རྟེན་གསེར་
གདུང་ཆེ་བ་གཉིས་ཡོད་པ་རེད། །
དགོན་གྱི་ཆོ་ག་ ཉམས་བཞེས་ནི། གསང་བདེ་འཇིགས་གསུམ་དང་།
ཀུན་རིག སྨན་ལྷའི་དཀྱིལ་ཆོག ཚེ་ལྷ་བཅུ་གསུམ། སྒྲོལ་མ་མཎྜལ་བཞི་
ཆོག ལྟུང་མཆོག བླ་མ་མཆོད་པ། རྣམ་རྒྱལ་སྟོང་མཆོད། ཆོས་སྤྱོད།
དབྱར་གནས་བཞི་གསུམ། གདུགས་དཀར། སྒྲོལ་མ། ཤེར་སྙིང་བཅས་
ཀྱི་བདུད་མདོས། རྟ་འགྲིན་ཡང་གསང་། སེང་གདོང་བཅས་ཀྱི་གཏོར་་
བཟློག བསྐང་ གསོ། མགོན་ པོ། ཆོས་ སྐྱོང་། ལྷ་ མོ། རྣམ་སྲས།
ལོ་རེ་དགུ་གཏོར་བཞི། ལྕགས་མཁར་གཏོར་བཟློག ཉི་ལྡོག་གཏོར་བཟློག
སྤྱི་བཅོས་གཏོར་བཟློག ལོ་ཆོས་འབུམ་དག་སྒྲོགས། སྡེ་བརྒྱུད་ཁེངས་་་
མདོས་བཅས་དང༌། གར་འཆམ་ཉིན་གཅིག་ལ་འཆམ་སྣ་ཁག་བཅུ་གསུམ་
ཡོད་པ་དང༌། གཞན་ཡང་སྨོན་ལམ་ཆེན་མོ། བཅོ་ལྔ་མཆོད་པ། བྱམས་
སྐོར། ལྔ་མཆོད། ལྷ་བབས་དུས་ཆེན་བཅས་དང་། རྒྱུན་མཆོད་ཟླ་རེར་
ཚེས་དུས་མཆོད་ཉིན་བདུན་རེ་རྒྱུན་མི་ཆད་པར་འཚོག་གི་ཡོད་པ་རེད། །
སྒྲིག་སྲོལ་ལམ་ལུགས་ཐད་གྲྭ་རྒྱུན་སེ་འབྲས་དགའ་གསུམ། ཁང་ཚན་
ལྷོ་པ། དགོན་བདག་འབྲས་བློ་གླིང་གྲྭ་ཚང་། དབུ་བླ་སྟག་སྤྲུལ་རིན་པོ་ཆེ་
367



དང༌། ཡང་ སྤྲུལ་ སྐུ་ ཆུང་ བ་ བླ་ དགའ། དེ་མིན་ མཁན་ པོ་ གཅིག་དང༌།
སློབ་དཔོན་གཉིས་བཅས་དབུ་ཆོས་ལས་སྣེ་དྲུག་གིས་དགོན་གྱི་བཅའ་ལམ་སྒྲིག་
སྲོལ་སྐྱོང་གི་ཡོད་པ་སྤྱི་དང་མཚུངས། ༡༩༦༡ལོའི་ ཡིག་ཚགས་ ལྟར་ན་་་་་
སྐབས་དེར་དགོན་བཞུགས་གྲྭ་པ་ ༡༥༠ (ནག་ཆུའི་ལོ་རྒྱུས་དཔྱད་གཞིར་གྲྭ་པ་
༡༤ ༠) ཡོད་པ་རེད། རིག་གནས་གསར་བརྗེའི་སྐབས་ཁྱོན་ཡོངས་དང་འདྲ་
བའི་ཉམས་གུད་འཐོར་ཞིག་སོང་རྗེས་སླར་ཡང་ཆོས་ལུགས་སྲིད་ཇུས་རིམ་
བཞིན་དོན་འཁྱོལ་བྱུང་ནས་པད་དཀར་དགོན་ཡང་བོད་རབ་བྱུང་བཅུ་དྲུག་
པའི་ཤིང་བྱི་ (སྤྱི་ལོ་ ༡༩༨༩ ) ལོར་གྲགས་རྣམ་དང༌། རབ་རྒྱས། ཐུབ་
བསྟན་ཚེ་དབང་། འོད་ཟེར། ལྷ་འབར་བཅས་ཀྱིས་གཙོ་བོ་གནང་བའི་
རྒན་གྲྭ་སུམ་ཅུ་སོ་ལྔ་ཙམ་གྱིས་ཉམས་གསོ་ལེགས་པར་གྲུབ་ཡོད།
སྨྲས་པ། རིག་པའི་རྒྱ་མཚོ་གཏིང་མཐའ་མི་དཔོག་ལྟར། །
དེ་ལྟར་བསམ་བཞིན་ཞིང་གི་འཁོར་ལོ་ན། །
དགེ་མཚན་མཐུན་པའི་མཁས་དབང་དལ་འགྲོའི་རྒྱུན། །
ཟེགས་མ་འདྲེན་མཚུངས་འགྲོ་ཀུན་ཚིམ་གྱུར་ཅིག །
ཡ་ང་བྱ་མདའ་དགོན་དཔལ་ལྡན་མཁའ་སྤྱོད་གླིང་།
ཀུན་ཁྱབ་འགྱུར་མེད་ཆོས་སྐུ་ཡུམ་ཆེན་ཀློང་། །
འཁོར་འདས་དབྱེར་མེད་འགྲོ་འདྲེན་བསོད་ནམས་གྲགས། །
དོན་ལ་མ་རྨོངས་བདེ་ཆེན་གནས་སུ་འདྲེན། །
ཡ་ང་བྱ་མདའ་དཔལ་ལྡན་མཁའ་སྤྱོད་གླིང་། །
ད་ལྟ་པད་དཀར་ཤང་ཁོངས་ཡ་ང་བྱ་མདའ་དགོན་དཔལ་ལྡན་མཁའ་
སྤྱོད་གླིང་ཞེས་པ་འདི་ནི་བོད་རབ་བྱུང་བརྒྱད་པའི་ས་སྤྲེལ་(སྤྱི་ལོ་ ༡༩༨༨)
368



ལོར་ཡེ་ཤེས་མཁའ་འགྲོ་བསོད་ནམས་དཔལ་འདྲེན་དང་དེའི་སྲས་དྲུང་ཆེན་
བསོད་ནམས་དོན་འགྲུབ་རྣམ་གཉིས་ཀྱིས་ཕྱག་འདེབས་མཛད། དུས་དེར་
ཕྱག་རྒྱ་ཆེན་པོའི་རིང་ལུགས་འཛིན་པ་གྲུབ་མཐའ་བཀའ་བརྒྱུད་ཡིན་པ་དང་དེ་
རྗེས་རིམ་འགྱུར་ གྱིས་མཐར་ཞང་ཞུང་ཆོས་དབང་གྲགས་ པའི་སྐུ་དུས་ གྲུབ་་་
མཐའ་དགེ་ལུགས་བསྐྱངས། ས་སྟེང་འགྲན་པའི་ཟླ་དང་བྲལ་བའི་ཡེ་ཤེས་ཀྱི་
མཁའ་འགྲོ་མ་བསོད་ནམས་དཔལ་འདྲེན་ནི་ཡུལ་འདམ་ཤོད་སྣོལ་མའི་ལྗོངས་
སུ་ཡུལ་ལྷ་ཁྱད་པར་ཅན་ཇོ་བོ་གཉན་ཆེན་ཐང་ལའི་ཞོལ། གནས་མལ་བཀྲ་
ཤིས་བྱང་རྒྱབ་ཞེས་བྱ་བ་དེར་རིགས་བཟང་ཁུང་བཙུན་ཕ་ཆེན་ལྡོང་གི་རུས་ཁྱད་
པར་ནང་ཚན་ལྔ་ལྡོང་རིགས་ཡབ་ཡོ་ནག་སྔོ་ལི་བྱ་བ་དང་ཡུམ་གནས་བཟང་
ཆོས་མཚོ་བྱ་བ་གཉིས་ཀྱི་སྲས་སུ་འཁྲུངས། ཡབ་ཡུམ་དེ་གཉིས་ལ་སྲས་མིང་
སྲིང་བཞི་བྱུང་བའི་མིང་པོ་གཉིས་དང་སྲིང་མོ་གཉིས་ཀྱི་ནང་བུ་མོ་ཆུང་ བ་་
མཁའ་འགྲོ་མ་དེའི་མཚན་ལ་ཉེ་གོད་ཞེས་བྱ་བ་དེ་ཡུམ་གྱི་ལྷུམས་སུ་བཞུགས་པ་
ནས་ངོ་མཚར་གྱི་མཚན་ལྟས་བསམ་གྱིས་མི་ཁྱབ་པ་མང་པོ་བྱུང་། མཁའ་འགྲོ་
མ་དེ་ལོ་བདུན་ལོན་པའི་དུས་སུ་ཡུམ་ཞིང་ཁམས་སུ་གཤེགས། ཡི་དམ་མཁའ་
འགྲོའི་བསུ་མ་ཡིན་པར་གསུངས་ཤིང། འཇའ་གུར་དང་མེ་ཏོག་གི་ཆར་ཡང་
བབས་སོ། དེ་ནས་མཁའ་འགྲོ་མ་མ་ཡར་ལ་སོགས་བུད་མེད་ཕལ་ཆེར་གྱིས་
ཀྱང་ཡིད་སྨོན་པ་བྱས་སོ། དེ་ནས་ལོ་བཅུ་བདུན་བཞེས་པའི་དུས་སུ། བུ་མོ་
དེའི་ཕ་ནི་ཕོ་རྒོད་ལ་སྙན་གྲགས་ཆེ་བའི་ཕྱིར་བུ་མོ་ཆེ་བ་དེ་ཡང་གྲགས་མཛངས་
འཛོམས་པ་ཞིག་བྱུང་བས། ཆུང་བ་དེ་ཡང་གྲགས་མཛངས་འཛོམས་པ་ཞིག་
བསམས་ནས་ཁམས་དང་དབུས་ཡུལ་འབྲོག་འགའ་དང་། ཕྱག་རྡོར་སྐྱབས་
རྣམས་ཀུན་གྱིས་སོ་སོར་བསླང་པའི་ཚེ་ཕ་དང་མིང་སྲིང་ཐམས་ཅད་ཀྱི་དཔོན་
ཡིག་དཔལ་ལེགས་བྱ་བ་ལ་བཞིན་ནོ་ཞེས་པས་ཚེ་བུ་མོས་གོ་ནས། ང་ནི་བོད་
ཡུལ་དུ་མི་འགྲོ་སྟེ། ། ཡུལ་འདི་ནས་ཤར་ཕྱོགས་དཔོན་ཕྱག་རྡོར། ། དཔོན་
369



དེའི་བུ་རིན་ཆེན་དཔལ་ཞེས་གྲགས། ། དཔལ་འཁོར་ལོ་བདེ་མཆོག་རྣམ་སྤྲུལ་
ཞེས། །དེ་སྦས་པའི་རྣལ་འབྱོར་ལྷན་བཅས་འགྲོགས། ། དོན་ཐར་བ་འགོད་
པའི་རྟེན་འབྲེལ་ཡོད། ། དོན་སྨྲ་བ་མང་དུ་དགོས་པ་མེད། ། ཅེས་གསུངས།
སློབ་དཔོན་ཆོས་སྐྱོང་བྱ་བ་དེས། མཁའ་འགྲོའི་མཚན་ནི་བསོད་ནམས་་་
དཔལ་འདྲེན་བྱ་བ་གསོལ་ནས། སྔ་དར་དུས་ནས་བཀའ་ལུང་ཟིན། །མཁའ་
འགྲོར་མ་འོངས་ལུང་སྟོན་པས། ། གང་པོ་ཡུལ་གྱི་ཤར་ཕྱོགས་སུ། ། ཤོད་ཆེན་
བརྒྱད་ཀྱི་ཡར་དབུས་སུ། །དག་པ་དབུས་གཙང་མར་སྣེ་རུ། །མ་དག་ཁམས་ཀྱི་
ཡར་སྣེ་རུ། །ཡ་ང་ཞེས་བྱའི་གནས་ མཆོག་ ཏུ། ། བསོད་ནམས་མཚན་ཅན་
མཁའ་འགྲོ་འབྱོན། །དེ་ལ་འབྲེལ་བ་གང་ཐོག་པ། །ཨོ་རྒྱུན་གནས་སུ་བྱང་ཆུབ་
ཐོབ། །ཅེས་གསུངས་པ་ནི་ཁོ་མོ་རང་ཡིན། ཡང་ཡ་ངའི་ གནས་ ཀྱི་ཁྱད་་་
འཕགས་ནི་ཚིགས་སུ་བཅད་པར། ཡུལ་ཤོད་ཆེན་བརྒྱད་ཀྱི་ཡར་དབུས་་་་་
འདི། །མ་དང་མཁའ་འགྲོ་བྱོན་པའི་ཡུལ། ། ལྷ་ཁྱད་འཕགས་མགོན་ལྷ་དཀར་
པོ་འདི། །མ་དང་མཁའ་འགྲོ་འཁོར་བའི་ལྷ། །རི་ཁྱད་འཕགས་རྩ་ཡག་བྱ་ཁྱུང་
འདི། །མ་དང་མཁའ་འགྲོ་བཞུགས་པའི་རི། །བྲག་ཁྱད་འཕགས་ཇོ་བོ་སྐྱ་རིང༌
འདི། །མ་དང་མཁའ་འགྲོ་འདུ་བའི་བྲག ། གནས་ཁྱད་འཕགས་ཡ་ང་དུར་
ཁྲོད་འདི། །མ་དང་མཁའ་འགྲོ་བཞུགས་པའི་གནས།. ། གནམ་ཁྱད་འཕགས་
ཆོས་འབྱུང་གྲུ་གསུམ་འདི། །མ་མཁའ་འགྲོའི་ཞིང་ཁམས་རྫོགས་པའི་གནམ། །
ས་ཁྱད་འཕགས་འབུར་གསུམ་སུམ་མདོ་འདི། །མ་མཁའ་འགྲོ་སྐུ་གསུམ་མཐོང་
བའི་འབུར། །ཆུ་ཁྱད་འཕགས་རྣམ་གསུམ་འདུས་པ་འདི། ། མ་མཁའ་འགྲོའི་
དངོས་གྲུབ་འབབ་པའི་ཆུ། །མཚེར་ཁྱད་འཕགས་རྩྭ་ཆུ་འཛོམས་པ་འདི། །མ་
མཁའ་འགྲོའི་ཡོན་ཏན་འཛོམས་པའི་མཚེར། ། ལམ་ཁྱད་འཕགས་ལུང་ཆེན་
སུམ་མདོ་འདི། །མ་མཁའ་འགྲོ་རྒྱུན་དུ་འབྱོན་པའི་ལམ། །ཞིང་ཁྱད་འཕགས་
འབྲས་དྲུག་སྨིན་པ་འདི། །མ་མཁའ་འགྲོའི་འགྲོ་དྲུག་སྨིན་གྲོལ་ཞིང་། །གནས་
370



ཁྱད་འཕགས་ཆུ་བཟང་ལྷས་ཆེན་འདི། ། མ་མཁའ་འགྲོ་བཞུགས་པའི་གནས་
ཆེན་ཡིན། །ཅེས་སོ། ཡང་དུ་བྱ་བྲལ་བ་གཞན་ཞིག་གིས་གནས་འདིར་ཕྱིན་
པའི་ཡོན་ཏན་ཅི་ཡོད། མ་ཕྱིན་པ་ལ་སྐྱོན་ཅི་ཡོད་ཟེར་བ་ལ་དེའི་ལན་དུ།
འདིར་ཕྱིན་པའི་ཡོན་ཏན་ནི་ཚིགས་སུ་བཅད་པར། དད་ལྡན་ཐར་པ་ཐོབ་
པའི་ཡོན་ཏན་ཡོད། ། སྒོམ་ཆེན་ ཉམས་རྟོགས་འཕེལ་བའི་ཡོན་ཏན་ཡོད། །
དགེ་བཤེས་བྱམས་སེམས་སྐྱེད་པའི་ཡོན་ཏན་ཡོད། ། སྔགས་ པས་ཡི་དམ་་་་་
གཟིགས་པའི་ཡོན་ཏན་ཡོད། །གཅོད་པའི་སྙེམ་ ཐག་ཆོད་པའི་ཡོན་ཏན་་་་་
ཡོད། །སྐལ་ལྡན་ལྷ་རྟེན་རྙེད་པའི་ཡོན་ཏན་ཡོད། །ཆོས་བྱེད་ངེས་ཤེས་སྐྱེ་བའི་
ཡོན་ཏན་ཡོད། ། ལས་མཐུན་ཆོས་ལུང་ཐོབ་པའི་ཡོན་ཏན་ཡོད། ། སྡིག་ ཅན་
འཇིགས་ལས་ཐར་བའི་ཡོན་ཏན་ཡོད། །འབྲེལ་བ་དོན་དང་ལྡན་པའི་ཡོན་ཏན་
ཡོད། །ཅེས་གསུངས་སོ། ཡང་མ་ཕྱིན་པའི་སྐྱོན་ཅི་ཡོད་ཅེས་པ་ལ་བསྐལ་
མེད་ཡ་ང་འཇིགས་པའི་སྐྱོན་ཡོད་དོ། ལྟ་ལོག་གཡང་སར་ལྷུང་པའི་སྐྱོན་ཡོད་
དོ། ཞེས་གསུངས་པས། གནས་མཆོག་ངོ་མཚར་ལྡན་པ་འདི་ཉིད་ནི་མཐོང་
ཐོས་ཙམ་གྱིས་ངན་ སོང་ གྲོལ་ བའི་ གནས་དང༌། རྡོ་རྗེ་ཕག་མོས་བྱིན་གྱིས་
བརླབས་པའི་གནས་ཁྱད་པར་ཅན་ཡིན་པ་རེད། དེ་ནས་མཁའ་འགྲོའི་འགྲོ་
དོན་བསམ་གྱིས་མི་ཁྱབ་པར་མཛད་མཐར་སྐུ་ཡི་བཀོད་པ་རྫོགས་པའི་ཚུལ་
བསྟན་ཚེ་གདུང་ གཏོར་ གྱི་རྟེན་རྣམས་ཕྱོགས་ སོ་ སོར་འགྲོ་དོན་བྱེད་དགོས་་་་
ལུགས་ཞལ་ལུང་ལྟར་མཁའ་འགྲོའི་དབུ་ཐོད་ལ་རང་བྱོན་དུ་གསལ་བ་མཁའ་
འགྲོའི་དཀྱིལ་འཁོར་ལ་ སོགས་ ལྷ་དང་ཡིག་འབྲུ་རྣམས་བྲིས་ལྟར་གསལ་བ་
དེའང་རྩེ་པོ་ཏ་ལའི་ཞབས་བརྟན་ལྷ་ཁང་གི་གསེར་གདུང་ཆེན་མོའི་ནང་དུ་
བཞུགས། དབུ་ཀླད་གངས་རིའི་ཚུལ་དུ་འཇམ་དཔལ་དབྱངས་ཀྱི་སྐུ་བྱོན་པ་
དེའང་དེ་མོ་སྤྲུལ་སྐུའི་ཕྱག་ཏུ་བཞུགས། ཐུགས་ཕྱག་ན་རྡོ་རྗེ་བྱོན་པ་དེའང་རྒྱ་
སྟོན་པའི་ཕྱག་ཏུ་བཞུགས། གསང་རྟེན་དཔལ་འབར་བའི་ཕྱག་ཏུ་བཞུགས།
371



གསང་བ་རིང་བསྲེལ་རྫ་དགོན་དུ་བཞུགས། འདས་རྟགས་སུ་རྡོ་རྗེ་རྣལ་་་
འབྱོར་མའི་སྐུ་གཟུགས་དཀར་དམར་གཉིས་དེ་རི་བོ་ཆེ་ལ་བཞུགས། རྐང་
དུང་ཡ་གཅིག་ལ་རྗེ་བཙུན་སྒྲོལ་མའི་སྐུ་བྱོན་པ་དེ་འབྲི་གུང་ཨ་ཕྱིའི་ནང་རྟེན་དུ་
བཞུགས། རྐང་དུང་ཡ་གཅིག་ལ་སྤྱན་རས་གཟིགས་སྐུ་བྱོན་པ་དེ་ཀོང་པོ་སོག་
པོ་སྟེང་དུ་བཞུགས་གསུངས། རྟེན་ཐམས་ཅད་ཡུལ་ཕྱོགས་སོ་སོར་འགྲོ་དོན་
བཞུགས་པ་དེ་ལྟར་ཡོད་པ་རེད། གཞན་ཡང་སྐུ་གདུང་གཏོར་སྐབས་སུ་དབུ་
ཕོག་སར་དཀར་པོ་དང་། སྐུ་ཚིལ་ཕོག་པར་སེར་པོ། སྐུ་མཚལ་ཕོག་སར་
དམར་པོ། ཆུ་སེར་ཕོག་སར་ལྗང་ཁུ་བཅས་ལྷ་དང་ལྷ་མོ་རང་བཞིན་དུ་འཆར་
བ་དང་། ཁྱད་པར་དུ་སྐུ་གདུང་གཏོར་སའི་གདན་ཀླུ་བདུད་གནས་པའི་ཕ་
ཝང་སྒོ་ལེབ་ཙམ་གྱི་ངོས་ལ་རྡོ་རྗེ་འཆང་ཆེན་ལ་སོགས་རྒྱ་གར་གྲུབ་ཆེན་བརྒྱད་
ཅུ་དང༌། འཁོར་ལོ་བདེ་མཆོག་ལྷ་དྲུག་ཅུ་རྩ་གཉིས་ཀྱི་དཀྱིལ་འཁོར། རྡོ་རྗེ་
ཕག་མོ་ལྷ་བཅུ་གསུམ་གྱི་དཀྱིལ་འཁོར་ལ་སྟོད་ཀྱི་ཆ་ལ་དཔའ་བོ་མཁའ་འགྲོ་
ཆོས་སྐྱོང་སྲུང་མའི་ཚོགས་དང་བཅས་པ་རྣམས་འབུར་ཆེན་དུ་རང་བྱོན་དུ་་
གསལ་བ་རྣམས་ལ་ཡུམ་ཆེན་མོ་བསོད་ནམས་དཔལ་འདྲེན་གྱི་གདུང་རྟེན་ཁྱད་
པར་ ཅན་ དེར་བཞུགས་ཡོད་པ་ རེད། དེ་ལྟར་ངོ་མཚར་ལྡན་པའི་གནས་་་
དགོན་དེའི་དཀར་ཆག་དང༌། མཁའ་འགྲོ་བསོད་ནམས་དཔལ་འདྲེན་རྣམ་
ཐར་ནང་དང་། འབྲི་གུང་སྤྲུལ་སྐུས་མཛད་པ་གནས་ཡིག་དང་སྐོར་ཚད་ཕན་
ཡོན་སོགས་བསམ་གྱིས་མི་ཁྱབ་པ་བསྟན་པ་དང་། གནས་ཀྱི་ཡོན་ཏན་ཡོངས་
སུ་གྲགས་པ་གནས་མཆོག་ཡ་ང་བྱ་མདའ་ཞེས་སོ། །
སྐུ་རྟེན་གཙོ་བོ་ནི་དཔའ་བོ་དང་དཔའ་མོའི་སྐུ་དང༌། གདུང་འབུམ་
མཐོང་བ་དོན་ལྡན། བདེ་མཆོག་དཀྱིལ་འཁོར་ཙན་དན། སེང་ལྡིང་ལས་
གསེར་དངུལ་གྱི་བརྐོས་རིས་ཅན་དང་གཞན་ཡང་ཕྲ་རྒྱན་རིན་པོ་ཆེ་ལས་གྲུབ་པ་
ཤིན་ཏུ་རྩ་ཆེན་རིགས་དང་། ནང་རྟེན་མཁའ་འགྲོ་དང་། སྲས་དྲུང་ཆེན་
372



བསོད་ནམས་དོན་འགྲུབ་ཀྱི་དབུ་ཐོད་དང་། ཚེམས། རིང་བསྲེལ་སོགས་
བསམ་གྱིས་མི་ཁྱབ་བོ། ཆོ་ག་ཕྱག་ལེན་ཉམས་བཞེས་ནི། གཙོ་བོ་བདེ་་
མཆོག་ལུ་ཧི་པ་ཡིན་པ་དང༌། རྡོ་རྗེ་རྣལ་འབྱོར་མ་བླ་མ་མཆོད་པ། ནག་པོ་
སྐོར་ གསུམ། ལྟུང་ མཆོག སྒྲོལ་ ཆོག རྣམ་ རྒྱལ། བསྐང༌ གསོ།
མགོན་སྐྱོང་ལྷ་མོ། རྣམ་སྲས་བཅས་ཡིན། ལྷ་བབས་དུས་ཆེན་སོགས་ཟླ་
རིམ་ཚེས་ དུས་མཆོད་བཅས་རི་བོ་དགེ་ལྡན་ལུགས་འཛིན་ཕྱག་སྲོལ་ཉམས་་་
བཞེས་གནང་གི་ཡོད་པ་རེད།
སྒྲིག་སྲོལ་ལམ་ལུགས་ནི། བྱ་མདའ་དགོན་དེའི་དགོན་བདག་ཞལ་་་
འཛིན་པད་དཀར་སྟག་ཕུ་བླ་བྲང་གི་གནང་ཞིང༌། དགོན་དེ་གའི་ནང་བོན་རི་
བླ་མ་ནས་དབུ་འཛིན་མཛད་པ་ཡིན། སྔ་དུས་བཀའ་རྙིང་ཆོས་རྒྱུན་འཛིན་
ཚུལ་ཡོད་རབས་འདུག་པས། སྐབས་ཤིག་ལ་ཁྲ་བོན་གཉིས་(རུས་རྒྱུད་) བྱ་
མདའི་དབུ་བླ་ཡིན། རྗེས་མའི་བླ་མ་བོན་རི་ངག་དབང་བསྟན་རྒྱལ་ནི་བྱ་
མདའི་བླ་མ་གཙོ་བོ་ཡིན། དེ་འོག་དབུ་མཛད་དང་དགེ་སྐོས་ལས་སྣེ་བཅས་
ཡོད་པས་བཅའ་ལམ་སྒྲིག་སྲོལ་སྲུང་རྒྱུ་དགེ་ལུགས་སྤྱི་མཚུངས་ལྟར་རོ། སྤྱི་ལོ་
༡༩༦༡ལོའི་ཡིག་ཚགས་ལྟར་ན་སྐབས་དེར་ དགོན་ བཞུགས་ བཙུན་མ་ ༥༠
(ནག་ཆུའི་ལོ་རྒྱུས་དཔྱད་གཞིར་བཙུན་མ་༩༧) ཡོད་འདུག འོན་ཀྱང་རིག་
གནས་གསར་བརྗེའི་སྐབས་སུ་བྱ་མདའ་དགོན་འདི་ཉིད་ཕྱོགས་ཡོངས་དང་
འདྲ་བའི་གོད་ཆགས་བྱུང་ཡང་། སླར་ཡང་ཆོས་དད་རང་མོས་སྲིད་བཟང་
འོག་བོད་རབ་བྱུང་བཅུ་དྲུག་པའི་ཤིང་བྱི་(སྤྱི་ལོ་ ༡༩༨༩ ) ལོར་བཙུན་མ་རྒན་
རབས་དབུ་མཛད་ཆོས་འཛོམས་ཀྱིས་གཙོ་བོ་གནང་ནས་འཕྲིན་ལས་དཔལ་མོ་
བཅས་བཙུན་མ་བཅུ་གཉིས་སྒྲིག་འཛུགས་བྱས་ཏེ་རྒྱ་ཆེའི་མང་ཚོགས་ཀྱི་རྒྱབ་
སྐྱོར་འོག་ད་ལྟ་ཉམས་གསོ་ཅུང་ལེགས་པར་གྲུབ་ཡོད་པ་རེད། །
སྨྲས་པ། ཡང་དག་དགེ་ཚོགས་ཤུགས་དྲག་ཉིན་བྱེད་སྣང་། །
373



མི་མཐུན་རྒུད་པའི་འཇིགས་ཚོགས་རབ་བསྐྲད་ནས། །
བསྟན་དོན་འགྲོ་བའི་མགོན་པོའི་བྱིན་མཐུ་ཡིས། །
ཕན་བདེའི་སྣང་བ་དགེ་མཚན་ལྡན་གྱུར་ཅིག །
རྒྱལ་ཤོད་གསའ་མདའ་བོན་དགོན་མི་གཡོ་བསམ་གཏན་གླིང་།
སྐུ་ལྔ་ཡེ་ཤེས་བདག་ཉིད་སངས་རྒྱས་མཆོག །
ཚད་གསུམ་བདེན་གཉིས་རང་བཞིན་འཕྲུལ་ངག་བོན། །
ས་གསུམ་སྤང་རྟོགས་ལམ་འདྲེན་སེམས་དཔའ་ཆེ། །
རིན་ཆེན་གསུམ་ལ་སྙིང་ནས་ཕྱག་བགྱིའོ། །
རྒྱལ་ཤོད་གསའ་མདའ་བོན་དགོན་མི་གཡོ་བསམ་གཏན་གླིང་ཞེས་པ་
ཁམས་ཁུལ་གྱི་སངས་རྒྱས་གཡུང་དྲུང་བོན་གྱི་གྲུབ་འཐའ་འཛིན་པའི་དགོན་
འདིའི་ལོ་རྒྱུས་ཉུང་འདུས་ཤིག་འཆད་པ་དེའང་། རྒྱལ་ཤོད་བོན་ལུང་སྐྱ་མོ་
ཞེས་པའི་ས་ཆ་དེར་བོད་རབ་བྱུང་བརྒྱད་པའི་ཤིང་བྱ་(སྤྱི་ལོ་ ༡༩༦༥）ལོར་ཞུ་
ཁྱུང་གཉིས་ཀྱི་བླ་རབས་ནས་ཞུ་བཙུན་གཡུང་དྲུང་ཁྲི་འོད་ཀྱིས་ཕྱག་བཏབ།
དགོན་པའི་ཆགས་ཡུལ་ནི་སྔར་འཆི་མེད་རྒྱལ་བ་ཡབ་སྲས་གསུམ་གཙོའི་རིག་
འཛིན་རྣམ་བཞིའི་གོ་འཕང་ལ་མངོན་པར་འཕགས་པའི་གྲུབ་རིགས་དུ་མའི་
ཞབས་སོར་བཅགས་ཤིང་སྦས་དངོས་ཐབས་ཀྱིས་འགྲོ་དོན་མཛད་ནས་བྱིན་
གྱིས་བརླབས་པའི་གནས་རོང་ཆེན་བཞི་དང་ཤོད་ཆེན་བརྒྱུད་དམ་བཅོ་བརྒྱད་
ཀྱི་ནང་ནས་རྒྱལ་ཤོད་དང༌། ནགས་ཤོད། སོག་ཤོད་གསུམ་གྱི་ཡ་གྱལ་རྒྱལ་
ཤོད་ས་ཡི་ཐིག་ལེ་ཆེས་གནའ་བོ་དུས་ནས་སུ་ཡུན་འདི་ཞང་ཞུང་སྒོ་པའི་སྒོ་ཕུག་
བར་གསུམ་གྱི་ཕྱི་མའི་ཆར་གཏོགས་པ་སུམ་པ་སྟོང་བུ་ཆུང་ཞེས་པའི་ཁོངས་སུ་
ཡོད་ཅིང་། ནགས་ཤོད་སུམ་པའི་རུ་ལག་ཅེས་དང་། ཡང་བོད་ཀྱི་བཙན་པོ་
374



སྲོང་བཙན་སྒམ་པོའི་དུས་སུ་བོད་ཡུལ་རུ་ཆེན་ལྔར་དབྱེ་བའི་ཡན་ལག་གི་རུ་
གསུམ་པའི་ལྟེ་བ་རྒྱལ་ཤོད་སྟག་པ་ཚལ་ལ་བཞག་ཅེས་པའི་ས་ཕྱོགས་འདི་རུའོ།
བོད་ཆོལ་ཁ་དབྱེ་བའི་ནང་ན་མདོ་སྟོད་མི་ཡི་ཆོལ་ཁ་ཁོངས་སུ་གཏོགས། མདོ་
ཁམས་སྒང་དྲུག་ གི་ནང་ཚན་རྡུལ་རྫ་ཟལ་མོ་སྒང་གི་ཆར་ གཏོགས་ པ་ཡིན།
དགོན་འདི་ཆགས་གནས་དང་མཚན་གྱི་ཐ་སྙད་གྲུབ་ཚུལ་ནི། དགོན་འདི་
ཆགས་ཡུལ་ནི་ཆིས་ཀྱི་རི་ཆེན་བཅུ་གསུམ་གྱི་ནང་ཚན་གསའ་མདའ་མཎྜལ་སྟེང་
ཞེས་ས་བབས་འབུར་ལོངས་ཡོད་པས་མིང་གཞན་རྩི་ཐོག་སྟེང་ཡང་ཟེར་བ་ས་ཆ་
གཙང་ལ་མེ་ཏོག་ཡོངས་སུ་བལྟམས་ཡོད་པ་དེ་ལྟར་མཚན་ཡོངས་སུ་གྲགས་པ་
གསའ་མདའ་བོན་དགོན་མི་གཡོ་བསམ་གཏན་གླིང་ཞེས་པ་ནི་ས་ཡི་མིང་དང་
དོན་གྱི་མཚན་ཟུང་དུ་འབྲེལ་བ་ཞིག་རེད། ཕྱི་ལྟར་ན་ལུང་པ་འདི་ཡི་ཕུ་ན་ལྷོ་
ཡི་འཛམ་བུའི་ཀླུ་རིའམ་གསའ་ཕུའི་མགོན་ལྷ་དཀར་པོ་ཡང་ཞེས་པ་རི་ནི་ག་
བུར་རྡུལ་བརྩེགས་ཀྱི་ལྷུན་པོ་ཕྱོགས་གང་ནས་བལྟས་ཀྱང་བརྗིད་ཆགས་མངོན་
པར་འཕགས་པ་ཞིག་མངའ་ཞིང༌། མཚོ་ནི་གསའ་མཚོ་ཁྲ་རིང་ཞེས་དངུལ་
དཀར་མེ་ལོང་གཡའ་དྭགས་ཀྱི་ངོས་སུ་ནམ་མཁའི་བུ་མོའི་བྱད་བཞིན་མངོན་
པར་གསལ་ཞིང་དྭངས་བསིལ་ཡན་ལག་བརྒྱད་ལྡན་ལྷ་ཡི་རྫིང་བུ་ས་ལ་འཕོས་པ་
ལྟར་ཁྱད་པར་ཅན་གྱི་རི་མཚོ་དེ་གཉིས་གནས་པ་དེ་དང་དེ་དག་ལས་གསའ་ཡི་
ནོར་བུ་བཅུ་གསུམ་དང༌། གཡས་སུ་རྒོད་ཀྱི་དར་རྒྱས་བཅུ་གསུམ། གཡོན་
དུ་ཡ་གོང་དྲག་རྩལ་བཅུ་གསུམ། མདུན་དུ་མོ་རྣམས་སྨུག་པོ་མཆེད་བརྒྱད་
བཅས་རྗེ་ལ་འབངས་ཀྱིས་བསྐོར་བའི་ཚུལ་དུ་ཡོད། ནང་ལྟར་ན་དག་པ་རབ་
འབྱམས་རྒྱལ་བའི་ཞིང་ཁམས་ཏེ་རང་བཞིན་ངེས་པ་ལྔ་ལྡན་རྫོགས་སྐུའི་ཞིང་
ནས་སྟོན་པ་ཀུན་ཏུ་བཟང་པོ་གཤེན་ལྷ་འོད་དཀར་གྱི་དགོངས་པས་བྱིན་གྱིས་
བརླབས་པའི་གནས། ཁྱད་པར་དུ་ལྔ་སྙིགས་ཀྱི་འདུལ་སྐལ་འཆི་མེད་དྲན་པ་
ཡབ་སྲས་གསུམ་གྱིས་མ་འོངས་བསྟན་འགྲོའི་དོན་དུ་གསང་བའི་ཟབ་གཏེར་དུ་
375



མ་སྦས་པ་རིན་པོ་ཆེའི་གཏེར་མཛོད་ལྟ་བུ་ཡིན་པའི་རྟགས་སུ་སྒྲུབ་ཕུག་བཀའ་།
རྟགས་བརྡ་ཡིག་རང་བྱོན་མངོན་པ་དང་གསང་བ་མང་དུ་གནས། ཀོ་བོ་ཡེ་
ཤེས་རྒྱལ་མཚན་སོགས་གྲུབ་བརྙེས་གོང་མ་དུ་མའི་སྒྲུབ་གནས་བྱིན་ཅན་ཡིན།
ལས་ལྡན་སྐྱེས་བུ་རྣམས་ཀྱིས་སྒོམ་ན་ཉམས་རྟོགས་འབར། སྒྲུབ་ན་གྲུབ་་་
རྟགས་མྱུར། སོ་སོའི་སྐྱེ་བོ་ཕྱག་བསྐོར་མཆོད་འབུལ་བྱས་ན་ལས་ངན་གྱི་སྒྲིབ་
པ་དག་ས། གནས་ངན་གྱི་སྐྱེ་སྒོ་ཁེག་ནུས་པ་བཅས་ཡིན་པ་ཚད་མའི་ལུང་
ལས་གྲུབ་པ་ཡིན། དགོན་པ་འདི་ཆགས་ས་དམངས་ཀྱི་ངག་རྒྱུན་ཞིག་ ཏུ།
རྒྱལ་ཤོད་བོན་ལུང་སྐྱ་མོའི་དཔྲལ་བ། །རྒྱ་སྟོན་ལྡིང་ཁག་དགུ་ཡི་རྭ་རྩེ། ། ལྷ་
རི་ཨར་རྩེ་གཉིས་ཀྱི་རྟིང་ཁེ། ། རྔོད་པ་སྐྱེ་འགག་གཉིས་ཀྱི་འགྲམ་ཟུར། །
གཞུང་སྡེ་སླ་ང་འདྲ་བའི་དཀྱིལ་དུ། ། ཧོར་སྡེ་མེ་ཏོག་ཚོམ་བུ་ལྟ་བུ་ནག་བུར་
སེན་གསུམ་ཞེས་པའི་བུ་རྫུམ་ཚོ་པའི་ནང་དུ་གནས་ཡོད། འདི་རྒྱ་བོད་འགྲུལ་
བཞུད་ཀྱི་ས་ཚུགས་སུ་གནས་ཡོད་པར་བརྟེན་གསའ་མདའ་བོན་དགོན་ཞེས་
པའི་མཚན་དེ་ཡིག་ཐོག་ལ་གསལ་བ་མང་ཞིང་མཐོང་ཐོས་ཀྱི་ཡུལ་དུ་གྱུར་བ་
ཁྱབ་ཤིན་ཏུ་ཆེ། དེང་འབྲི་རུ་རྫོང་ཁོངས་སེན་ཚ་གཡང་ཤོད་ཤང་ཁོངས་སུ་
ཡོད། དགོན་འདི་ཆགས་ཚུལ་དང་འཕོ་འགྱུར་འཕེལ་རིམ་གནས་ཚུལ་ནི།
གསའ་མདའ་བོན་དགོན་གྱི་མེས་པོ་དགོན་རྙིང་མར་ཁུ་ཐང་དགོན་པ་དང་པོ་སུ་
ཡིས་ཕྱག་བཏབ་དང་ལོ་ཚིགས་དེ་སྔོན་གསལ་ཆ་དེ་ཙམ་མེད་ཅིང་། ཕལ་ཆེར་
ཀོ་བོ་ཡེ་ཤེས་རྒྱལ་མཚན་ནམ། ཞུ་བཙུན་གཡུང་དྲུང་ཁྲི་འོད་གང་རུང་གིས་
བཏབ་པར་ངོས་བཟུང་བྱས་པ་ཡིན་རུང་། ཉེ་དུས་བོན་བྱུང་ལོ་རྒྱུས་ཁག་དང་
བླ་མའི་རྣམ་ཐར་ཤོད་རྒྱུན་གསལ་ཤེས་སོགས་ཚང་མ་ནས་གུང་སྒྲིག་ཡང་ཞིབ་
བྱུང་བར། བོན་བསྟན་ཕྱི་དར་གྱི་ཐོག་མའི་སྐབས་བོན་སྒོ་གསལ་བྱེད་ཀྱི་
གཏེར་གཏོན་བརྒྱ་རྩའི་གཙོ་བོ་སྤྲུལ་པའི་སྐུ་མཆོག་གཤེན་ཆེན་ཀླུ་དགའི་སྔགས་
སེམས་བོན་གྱི་བཀའ་བབས་བསྟན་པའི་བདག་པོ་ཞུ་གཡས་ལེགས་པོ་ནས་་་
376



བཟུང་དབང་ལྡན་ཞུ་གཡས་རྒྱུད་པའི་སྐྱེས་མཆོག་རྣམས་ཀྱིས་བོད་ཡུལ་སྟོད་
སྨད་ཀུན་ཏུ་བསྟན་པའི་མེ་རོ་སློང་བའི་སྐབས་ཞུ་ཡི་གདན་སར་སྟོད་ཉང་སྟོད་
སྐྱི་མཁར་རི་ཞིང་དང༌། བར་ཁམས་སོག་གཡུང་དྲུང་གླིང༌། མདོ་སྨད་སེང་
སྟག་རྒྱལ་བའི་སྒྲུབ་སྡེ་སྟེ་ཁྲ་རྒན་ཉི་ཕུག་བཅས་ཡོད་པའི་ནང་། སོག་གཡུང་
དྲུང་གླིང་སྐྱོང་མཁན་ཞུ་ཁྱུང་གཉིས་ཀྱི་བླ་རབས་ནས་ཞུ་བཙུན་གཡུང་དྲུང་ཁྲི་
འོད་ཀྱིས་རབ་བྱུང་བརྒྱད་པའི་ཤིང་བྱ་(སྤྱི་ལོ་ ༡༩༦༥)ལོར་ཕྱག་བཏབ་པའི་
བོན་རྙིང་མའི་དབང་ལྡན་ཞུ་ཡི་རིང་ལུགས་འཛིན་པའི་འདོན་ཆོག་ཕྱག་ལེན་
རྣམས་ཞུ་ལུགས་ཟབ་ལུགས་ཞེས་སོགས་གཡུང་དྲུང་གླིང་གི་ལག་ལེན་གཅིག་
ཡིན་འདུག འདི་སྐོར་ཀོ་བོ་ཡེ་ཤེས་རྒྱན་མཚན་ཞེས་རྫོགས་པ་ཆེན་པོ་སྒྲགས་
གསུམ་ཡང་རྩེ་ཀློང་ཆེན་གྱི་བརྒྱུད་ཁོངས་བླ་མ་བསྙེན་རྫོགས་ཀྱི་འདུལ་འཛིན་
དམ་པ་ཉམས་ལེན་ཆུ་བོ་རྒྱུན་གྱི་རྣལ་འབྱོར་བ་ཆེན་པོ་དེ་གསའ་ཕུ་མཛོད་་་
འཆང་སྨུག་མོ་རིའི་དབེན་གནས་ཁྲོད་དུ་སྒོམ་ལ་བཞུགས་སྐབས་འཆི་མེད་དྲན་
པ་ཡབ་སྲས་ཞལ་མཇལ་གྱིས་གསལ་ཕུའི་གནས་ཀྱི་ལོ་རྒྱུས་ཞུ་ལན་བྱུང་ཡོད་པ་
དང༌། མ་འོངས་འདུལ་བྱ་ཐར་ལམ་བཀྲི་ཕྱིར་དཀར་ཆག་ཡི་གེ་རིས་སུ་ཕབ་
པ་དག་རྗེས་རབས་པའི་མཇལ་བྱར་གྱུར་ཡོད། ཀོ་རྒྱལ་ཡེ་ཤེས་རྒྱལ་མཚན་སྐུ་
ཚེའི་སྨད་དུ་ཁྱུང་ཡུལ་ལ་བྱོན་ནས་དགོན་པ་བཏབ་འགྲོ་དོན་བསྐྱངས། ཁོང་
གི་རྗེས་འཛིན་ཀོ་སྟོན་སྦྱིན་པ་རྒྱལ་མཚན་དང་ཀོ་བོ་ཀུན་བཟང་སོགས་བླ་རབས་
རིམ་ཅན་གྱིས་མར་ཁུ་ཐང་དགོན་པ་སྐྱོང་བཞིན་བཞུགས། དགོན་དེར་མདོ་
སྔགས་སེམས་གསུམ་གྱི་འཆད་ཉན་སྒོམ་སྒྲུབ་ཀྱི་བསྟན་རྒྱུན་ཚུགས་ཤིང་བྱིན་
བརླབས་ཀྱི་ཚན་ཁ་མཐོ་བ་དང་། སྐུ་གཤེགས་སྐབས་ སུ་ གདུང་ རིགས་ ལྔ་་
སོགས་རང་བྱོན་མང་པོ་བྱུང་བ་དེ་དག་ཕྱི་རབས་དགོན་གྱི་རྟེན་སྐལ་དུ་བཞུགས་
ཡོད། དེ་ལྟར་མར་ཁུ་ཐང་གི་དགོན་པ་ཆགས་ནས་ལོ་ཡི་ཉག་མ་ ༢ ༥ ༣འདས་
པའི་རབ་བྱུང་བཅུ་གཉིས་པའི་ས་ཁྱི་(སྤྱི་ལོ་ ༡༧༡༨)ལོར་སོག་པོ་ཇུན་གར་
377



བའི་དཔུང་ཚོགས་རྒྱལ་ཤོད་ཡུལ་དུ་ལྷགས་ནས་མར་ཁུ་ཐང་དགོན་པ་གཏོར་
བར་བརྩམ་ པ་ན་སྐབས་ དེའི་དགོན་པའི་བོན་དཔོན་ ལྷ་ རྗེ་སྐྱེན་ག་ཡུ་ དང་།
ཐོད་པ་ཐོད་ག་ཡུ་ཞེས་པ་གཉིས་ཀྱིས་གཡུལ་གྱི་ལས་ལ་ཞུགས་ནས་གནམ་རུ་རྣ་
བར་བཀང་ནས་སྡིག་པས་སོག་དམག་གི་རུ་འདྲེན་ཁ་ཤས་ལྔ་ལམ་དུ་བཏང་བ་
ཙམ་ལས་རྔོ་མ་ཐོན། སོག་དམག་དགོན་ནང་དུ་འཛུལ་ནས་གཏོར་བར་བྱ་
བའི་ཡུལ་ངོས་འཛིན་པ་རྣམས་ནི་གཏོར། དངོས་རིགས་ཡོད་རྒུ་ཧབ་ ཐོབ་
ཀྱིས་འཕྲོག་སྐབས་དགོན་པའི་ནང་རྟེན་གྱི་གཙོ་བོ་ཡང་དག་པ་རྫོགས་པའི་་
སངས་རྒྱས་སྟོན་པ་གཤེན་རབས་མི་བོ་ཆེའི་སྣང་བརྙན་སྐུ་རྒྱུ་ལི་མ་ལས་གྲུབ་པ་
བྱིས་པ་ལོ་བརྒྱུད་ཀྱི་ཚད་ཙམ་ཡོད་པ་དེའི་ཕྱག་དཔུང་ལ་སོགས་དམག་མིས་གྲི་
རྒྱག་སྐབས་དམ་ཉམས་སྡོད་ཅིག་ཅེས་པའི་གསུང་བྱོན་པར་གྲགས་ཀྱང་རང་
རྒྱུད་ཤིན་ཏུ་དྲེགས་པའི་ལོག་པའི་སྡེ་ཚོགས་ལ་དཔའ་བཀོང་བའི་འབྲས་བུ་ཡང་
མ་བྱུང་མཐར་རྒྱལ་བའི་སྐུ་གསུང་ཐུགས་རྟེན་གཙོས་དགོན་པའི་སྣོད་བཅུད་
ཚང་མ་འབར་བའི་མེ་ཡི་ཕུང་པོར་གྱུར། འོན་ཀྱང་བསྟན་པ་འཕྲིན་ལས་ཀྱི་
མཇུག་མ་བསྡུས་པའི་རྟེན་འབྲེལ་ལ་བརྟེན་ནས་རྟེན་གཙོ་སྟོན་པ་གསུང་བྱོན་
མའམ། དབུང་སྡོམ་མ་ཞེས་པ་གཅིག་དང་དེ་དང་འདྲ་བའི་སྟོན་པའི་སྐུ་མེ་
ཉེན་མ་བཞེས་པ་གཅིག འདུ་ཁང་ཀ་ཐུང་གཉིས་མེ་གདུག་ཏུ་བཞུགས་ཡོད་
པ་བཅས་བོན་དཔོན་རྣམས་ཀྱིས་ཉར་ཚགས་བྱས་ཏེ་སླར་ཡང་དགོན་པ་ཉམས་
གསོའི་སྟ་གོན་བྱས། ལྷག་པར་དགོན་གྱི་ནང་རྟེན་གཙོ་བོ་བོན་རྣམ་པ་ཐམས་
ཅད་ཡང་དག་པ་རྫོགས་པའི་སངས་རྒྱས་སྟོན་པ་གཤེན་རབས་མི་བོས་ཀོང་ཡུལ་
ཞབས་ཀྱིས་བཅགས། ནག་པོ་བདུད་ཀྱི་ངུ་སྒྲ་བཅོམ་པར་ཚེམས་ལས་སྤྲུལ་
བའི་འཕར་ཆེན་དཀར་པོ་རྒྱང་གྲགས་ཞེས་པ་ཞིག་ཡོད་པ་དེ་གར་སོང་མེད་པར་
གྱུར། རྗེས་སུ་གསའ་ཡར་ཁའི་རྡོ་ཕ་བོང་ཞིག་གི་ཐོག་ལ་བབས་ནས་རྗེས་ལམ་
མེར་གསལ་ཞིང་བཞུགས་ཡོད་པ་མཐོང་བར་བརྟེན། ཀུན་གྱིས་མཎྜལ་སྟེང་
378



ངམ་རྩི་ཐོག་སྟེང་དུ་དགོན་གནས་སྤོ་བའི་རྟེན་འབྲེལ་གྱི་གནས་སུ་གོ གནས་
གཏན་འཁེལ་བྱས་ཏེ་མཎྜལ་སྟེང་དུ་དགོན་པ་ཆགས། དུས་འདི་ཙམ་དུ་ཨོ་
རྒྱན་ཆེན་པོ་པདྨ་འབྱུང་གནས་ནི་སྐྱེ་འཆི་འདུ་བྲལ་མཆོག་གི་གོ་འཕང་ལ་མི་
ཤིགས་རྡོ་རྗེའི་སྐུ་བརྙེས་ཀྱང་སྙིགས་དུས་འགྲོ་ལ་བརྩེ་བ་ཆེན་པོས་ཐུགས་རྗེས་
ཆགས་པའི་མཐུས་ཤེས་བཞིན་དུ་མཁས་པ་རྨེའུ་ཡི་གདུང་ལས་སྐྱེ་བ་སྤྲུལ་པའི་
ཚུལ་བསྟན་པ་བོན་གསར་ལུགས་ཀྱི་གསར་གཏོད་པ་སྤྲུལ་སྐུ་རྣམ་བཞིའི་ཡ་གྱལ་
སངས་རྒྱས་གླིང་པའམ་བྱང་ཆུབ་རྡོ་རྗེ་ཞེས་ཡོངས་གྲགས་ཀྱི་སྐྱེས་བུ་ཆེན་པོ་དེས་
ཀོང་པོ་རོང་སོགས་རོང་བཞི་ཤོད་བརྒྱུད་ཀྱི་སྦས་གནས་ཀུན་ཏུ་ཟབ་གཏེར་སྒོ་
འབྱེད་དང་འདུལ་བྱའི་འགྲོ་དོན་དུ་ཕེབས་སྐབས་བོད་རབ་བྱུང་བཅུ་གཉིས་
པའི་མེ་ལུག་(སྤྱི་ལོ་ ༡༧༢༧)ལོར་རྩི་ཐོག་སྟེང་དུ་དགོན་པ་གསར་པ་སྤོ་བ་ལ་
རྟེན་འབྲེལ་གྱི་མེ་ཏོག་འཐོར་བ་གནང༌། བུ་རྫུམ་སྡེ་དགོན་དཔོན་གསུམ་གྱིས་
དགོན་འདིའི་དབུ་བླ་རུ་བཀུར། ། དགོན་པའི་མཚན་ཡང་མི་གཡོ་བསམ་་་
གཏན་གླིང་ཞེས་བསྩལ་། དགོན་ལ་མཆོད་རྒྱུན་དངོས་པོ་སྦྱོར་འཇགས་གྱ་
ནོམ་པ་གནང༌། འདུ་ཚོགས་ཀྱི་ཆོ་ག་ཕྱག་ལེན་ཞུ་ལུགས་ཡིན་པ་ནི། བོན་
གསར་མའི་འདོན་ཆོག་ཀྱང་འགའ་ཞིག་དར། དུས་དེར་རབ་བྱུང་དང་སེར་
ཁྱིམ་འདྲེས་མ་གྲྭ་གྲངས་དྲུག་བཅུའི་སྐོར་ཡོད་འདུག་པས་ཁ་རྒྱུན་དུའང་གསའ་
མདའ་གྲྭ་གྲངས་དྲུག་བཅུ་ཟེར། སྔར་མིའི་ཁ་རྒྱུན་དུ་བུ་རྫུམ་ཚོ་བའི་ལོ་རྒྱུས་
གླེང་བ་དེ་གར་གཏམ་གྱི་འགོ་འདྲེན་དུ་བུ་རྫུམ་དེང་པ་རྣམ་བཞི་ཟེར་སྲོལ་ཡོད་
པ་ སྟེ། རི་ དཀར་ དེང༌མ། དགོན་དམར་ དེང་ མ། བླ་ མ་ རྒྱ་དེང་མ།
དཔོན་སེ་དེང་མ་ཞེས་བརྗོད་ཀྱི་ཡོད་པ་དེ་དག་གཏམ་གླེང་གི་འགོ་ཚུགས་ས་
དང་། ཟས་ཆང་གི་ཕུད་འབུལ་ས་བྱེད་སྲོལ་མཆིས། དེ་རྗེས་སངས་རྒྱས་
གླིང་པའི་བོན་བདག་ཞྭ་དམར་ཉེར་ལྔའི་ནང་ཚན་གནས་ཆེན་ཀོང་པོ་བོན་རིའི་
རྒྱུད་འཛིན་དགོན་དྲུག་གི་ཡ་གྱལ་རྒྱལ་རི་བསམ་གཏན་གླིང་འདེབས་པ་གནང་
379



མཁན་མཆོག་སྤྲུལ་མི་འགྱུར་རྒྱུན་མཚན་དེ་ཉིད་རྒྱལ་ཤོད་དུ་འདུལ་བྱར་ཕེབས་
ཀྱི་ཡོད་པས། བུ་རྫུམ་དཔོན་སྡེ་མཆོད་ཡོན་འབྲེལ་བ་ཟབ་པ་དང་སྔོན་སངས་
གླིང་གིས་དགོན་གྱི་དབུ་བླ་གནང་བའི་སྲོལ་རྒྱུན་ལྟར་དཔོན་དང་དགོན་གྱིས་རེ་
ཞུས་བྱས་པ་ལྟར་མཆོག་སྤྲུལ་མི་འགྱུར་རྒྱལ་མཚན་ནས་རྒྱལ་རི་དགོན་དང་
གསའ་མདའ་བོན་དགོན་གཉིས་ཀྱི་དགོན་བདག་གི་བླ་མ་གཅིག་འཛིན་གནང་།
གསའ་དགོན་གྱི་མ་ཏྲི་བུམ་སྒྲུབ་སྐབས་ཀྱི་གར་འཆམ་ཉམས་འགྱུར་ལྡན་པ་་
གསར་སྣོན་དང༌། དགོན་གྱི་ཆོས་ཁྲིམས་བཟོ་བཅོས། འདུ་ཁང་ཉམས་གསོ།
ནང་རྟེན་གཙོ་བོ་སྟོན་པའི་ཚེམས་དུང་འཕར་ཆེན་དང་ཀོ་བླ་རྣམས་ཀྱི་གདུང་
རྟེན། སྟོན་པ་དཔུང་སྡོམ་ ཅན་དང་། སངས་རྒྱལ་སྐུ་ལི་མ། གསེར་་་་
ཟངས་ཀྱི་མཁན་ཆེན་མུ་ཟི་གསལ་བཟང་གི་སྣང་བརྙན། སྨན་འཇིམ་ལས་
གྲུབ་པའི་གཤིན་ལྷ་འོད་དཀར་གྱི་སྐུ་དང་ཁྲོ་བོ་གཙོ་མཆོག་གཤེན་གསང་འདུས་
པ་བཅས་དང་། རྣམ་རྒྱལ་མཆོད་རྟེན་གཙོས་སྐུ་གདུང་མཆོད་རྟེན་དུ་མ་ཡོད།
ལྡེབས་རིས་སུ་མཛད་པ་བཅུ་གཉིས། གསལ་མཁར་མཆོག་ལྔ། སྒོ་མཆོར་
ལྡེབས་རིས་རྒྱལ་ཆེན་སྡེ་བཞི་དང་སྲིད་པ་འཁོར་ལོ་སྒྲ་འཁོར་བཅས་སྤྱི་དང་
མཐུན། གཞན་ཡང་གསའ་ཆིས་སུ་གནས་པའི་བཞི་བདག་རྣམས་བྲིས་ཡོད་
པ་དང༌། ཐོག་གི་སྔགས་ཁང་དང་ཞི་ཁྲོ་གཉིས་ཀྱི་གཙོ་ལྷ་འཇིམ་བརྙན་དང༌།
གཡས་གཡོན་དུ་བོན་སྐྱོང་སྡེ་དྲུག ཞུ་བཙན་གྲགས་རྒྱན་བཅས་ཀྱི་སྐུ་གསོབ་
རྣམས་ནི་བོན་སྐྱོང་སྲུང་མས་བསྟན་ལ་བྱ་ར་བྱེད་ པའི་ཚུལ་ དུ་ གནས་ཡོད།
དབང་ ལྡན་ ཞུ་ ཡི་ གདུང་ རབས་ ཀྱིས་ བུ་ རྫུམ་ དགོན་ སྡེ་ བསྐྱངས་ ཚུལ་ ནི།
དཔོན་རུའི་གདུང་ལ་བྱུང་བའམ་ཡུལ་ལྷའི་རྫུ་བུར་གྲགས་པའི་བུ་རྫུམ་དཔོན་
རབས་རིམ་བྱུང་ནང་དཔོན་གཡུང་དྲུང་བསོད་ནམས་ལ་སྲས་མོ་རིན་ཆེན་ལྷ་མོ་
ཟེར་བ་ཞིག་ལས་སྲས་བུ་མ་བྱུང་བས་སྲས་མོ་རིན་ཆེན་ལྷ་མོ་འཇོན་ནུས་ལྡན་
པས་ཤུལ་འཛིན་དབང་ཆ་བཟུང་བཞིན་གནས་མུས་སུ་སེར་སྐྱ་འགོ་དཔོན་ཀུན་
380



གྱིས་ རིགས་རུས་ཆོ་འབྲང་བཟང་བའི་མག་པ་ ཞིག་འཚོལ་རྒྱུ་བགྲོས་ སྐབས།
གཡུང་དྲུང་བོན་གྱི་གདུང་རྒྱུད་ཀུན་གྱི་ཡང་རྩེ། གཤེན་དང་བྲུ་ཞུ་སྤ་རྨེའུ་ཁྱུང་
དྲུག་གི་ཡ་གྱལ་ཞུ་ཡི་གདུང་སྲས་གཤེན་བསྟན་འཛིན་ཚེ་དབང་ལྷུན་འགྲུབ་ཀྱི་
ཞལ་སློབ་ཞུས། གཏེར་སྟོན་གཡུང་དྲུང་གྲགས་པ་ཞེས་པ་མཁྱེན་བརྩེ་ནུས་
གསུམ་བདག་ཉིད་ཅན་དུ་བཞུགས་པ་དེ་བོད་རབ་བྱུང་བཅུ་གསུམ་པའི་དུས་
དཀྱིལ་མེ་བྱ་(སྤྱི་ལོ་༡༧༧༧)ལོར་བུ་རྫུམ་དཔོན་དགོན་མཆོད་ཡོན་གྱི་འབྲེལ་
བ་ཟབ་པར་བརྟེན་བུ་རྫུམ་སྡེ་དགོན་སྐྱོང་དགོས་རེ་བ་ནན་བསྐུར་ཞུས་ལ་ཞལ་
བཞེས་གནང་དགོས་བྱུང་སྟེ་རིན་ཆེན་ལྷ་མོའི་མག་པའི་ཚུལ་དུ་བཞུགས། དེ་
རྗེས་རྒྱལ་བ་གཉིས་པ་མཉམ་མེད་ཤེས་རབ་རྒྱལ་མཚན་གྱི་གདན་ས་གཙང་སྨན་
རིའི་ཁྲི་འཛིན་མཁའ་རབས་ཉེར་ལྔ་པ་རྗེ་བཙུན་བྱང་པ་ཁྲོ་ཚང་འབྲུག་ལྷས་རྣམ་
པར་སྤྲུལ་པའི་སྐུ་སངས་རྒྱས་བསྟན་འཛིན་དབང་གི་རྒྱལ་པོ་མཆོག་འདུལ་བྱའི་
སླད་དུ་རྒྱལ་ཤོད་དུ་ཕེབས་སྐབས་གསའ་དགོན་མི་གཡོ་བསམ་གླིང་འདི་བཞིན་
རྒྱལ་བ་སྨན་རི་བའི་རིང་ལུགས་ཇི་བཞིན་འཛིན་པའི་གཙང་དགོན་དུ་བྱུང་།
དེ་ནས་བུ་རྫུམ་དཔོན་ཞུ་གཡས་བསོད་ནམས་དཔལ་རྒྱལ་གྱི་སྲས་ཧོར་རྒྱལ་
པོའམ་ཙུང་ཆེའུ་ཧུ་ཚེ་དབང་ལྷ་རྒྱལ་གྱི་སྐུ་ཚ་མཆེད་བཞི་བྱུང་བའི་ ཐ་ཆུང་་
བསྟན་པ་འབྲུག་གྲགས་རབ་ཏུ་བྱུང་ནའང་མགོན་ལྷའི་རྗེས་མཐུན་ལྷར་དགོན་
པ་སྐྱོང་ཐུབ་པ་ཞིག་མ་གྱུར། གཞན་དུ་ཡུལ་འདིར་བླ་མ་དཀོན་སྟབས་གཙང་
ཉང་སྟོད་རི་ཞིང་ནས་ཞུ་གཡས་གདུང་རྒྱུད་ཀྱི་བླ་མ་ཞིག་གདན་འདྲེན་འབྱུང་
ཐབས་བགྲོས་ཐོག་བུ་རྫུམ་དཔོན་སྡེས་རིན་ཆེན་གཉིས་པ་རྡོ་ཚད་གཅིག་དང༌
དངོས་མང་རྟེན་དང་སྦྲགས་ནས་ཕོ་ཉ་བ་ཆེད་དུ་མངགས། དེས་ཀྱང་རི་ཞིང་
རྩ་ཕུ་བླ་བྲང་ལ་ཞུས་ནས་ཞུ་གཡས་གདུང་ལས་གྲོལ་བ་བླ་མ་སྟོན་པ་ཞེས་པ་
གཤེན་གྱི་བོན་ལ་མཁས་ཤིང་ཐུགས་རྗེ་ཆེ་བ་དང་དྲེགས་པས་དབེན་ཞིང་དམན་
ས་འཛིན་པ་ཞིག་བཞུགས་པ་དེས་འགྲོ་དོན་ལ་དགོངས་ནས་ཕེབས་པར་ཞལ་
381



གྱིས་བཞེས། རྩ་ཕུ་བླ་བྲང་ནས་རྟེན་སྐལ་དུ་གཤེན་ཀླུ་དགས་གཏེར་ནས་་
དྲངས་པ་གཏེར་ཕུར་རྩ་ཆེན་ཞིག་བསྩལ། བླ་མ་འདི་བུ་རྫུམ་དུ་ཕེབས་རྗེས་
ཆེན་པོའི་མཁར་གཞིས་མ་བཟུང༌། མཐོ་པོའི་ཁྲི་མ་འཛེགས། མང་པོའི་
བྲན་འཁོར་མ་བཀོལ། སྙན་པའི་གྲགས་པ་མ་བརྩོན་པར་གདུང་རྒྱུད་སྤེལ་
སླད་ཁྱིམ་པའི་ཚུལ་བསྟན་པའི་ཚུལ་གྱིས་འགྲོ་དོན་རྒྱ་ཆེར་མཛད། སྟོན་པ་
འདི་ལ་སྲས་བཞི་ཡོད་པའི་འབྲིང་པོ་མཁན་པོའི་དྲུང་ལས་རབ་ ཏུ་བྱུང་ནས་
མཚན་ཡང་བསྟན་འཛིན་གསོལ། ཕྱི་ནང་གསང་གསུམ་གྱི་དབང་ལུང་ཁྲིད་
གསུམ་མང་པོ་ཞུས་ཐོབ་དང་འབྲེལ་གཞུང་ལུགས་གསན་བསམ་སྒོམ་སྒྲུབ་ལ་
བརྩོན་པས་ཀུན་གྱི་དད་ཞེན་ཆེན་པོ་ཐོབ། ཁོང་གསའ་དགོན་གྱི་དབུ་བླར་
བཀུར་རྒྱུར་སྡེ་དགོན་དཔོན་གསུམ་གྲོས་མཐུན་ཐོག་དེ་དོན་ཞུས་བཞེས་ཀྱིས་
དགོན་བདག་དབུ་བླ་གནང། བོད་མེ་འབྲུག་ (སྤྱི་ལོ་ ༡༩༡༦)ལོར་ལྷ་ཁང་
ཀ་བ་རིང་ཐུང་ བཞི་བཅུ་ཞེ་བརྒྱད་ཡོད་ པ་ དབུ་རྩེ་ དང་ རྟ་བབས་འཆམ་ར་་
བཅས་ལྡན་པ་གསར་བཞེངས་མཛད། དེ་རྗེས་ནང་གི་རྟེན་དང་། ལྡེབས་
བྲིས། བཀའ་བསྟན་གསེར་དངུལ་ལས་བྲིས་པ་བཅས་རྗེས་འཛིན་ཞུ་གཡས་
བསྟན་པ་རྒྱ་མཚོས་དགོན་པ་སྐྱོང་བའི་ཐོག་མའི་སྐབས་ནས་དད་སྦྱིན་དུ་མས་
མཐུན་རྐྱེན་བསྐྲུན་ཏེ་གྲུབ་ཡོད་པ་རེད། ཞུ་གཡས་བསྟན་པ་རྒྱ་མཚོ་ནི་བུ་རྫུམ་
དཔོན་ཞུ་གཡས་པདྨ་རྣམ་རྒྱལ་ལ་སྲས་གཉིས་བྱུང་བའི་ཆུང་བ་བོད་ཤིང་སྦྲུལ་
(སྤྱི་ལོ་ ༡༩༠༥-༡༩༦༦)ལོ་བར་བསོད་ནམས་གྲགས་པ་སྨན་རི་སྐུ་མདུན་
ཕུན་ཚོགས་བློ་གྲོས་དབང་གི་རྒྱལ་པོའི་དྲུང་ནས་རབ་ཏུ་བྱུང་སྟེ་མཚན་ཡང་
བསྟན་པ་རྒྱ་མཚོ་གསོལ། ཁོང་གིས་མཁན་ཆེན་ཕུན་ཚོགས་བློ་གྲོས་ཁྱུང་པོ་
རྣལ་འབྱོར་བཟོད་པ་རྒྱལ་མཚན། མཚམས་ཆེན་གཡུང་དྲུང་ཡེ་ཤེས་བཅས་
ལ་བཏུད་ནས་དབང་ལུང་ཁྲིད་གསུམ་དང་ནང་དོན་རིག་པ་སྦྱང་བརྩོན་གནང་།
གསའ་མདའ་བོན་དགོན་གྱི་དབུ་བླ་མཛད་པས་དགོན་དེར་དར་རྒྱས་ཆེ། སྐུ་
382



གསུང་ཐུགས་ཀྱི་རྟེན་བཞེངས་མང་པོ་མཛད་ནས་དགོན་འདིའི་བསྟན་པ་ལ་
བཀའ་དྲིན་མཆོག་ཏུ་ཆེ། གཞན་ཡང་དགོན་པའི་འདུ་ཚོགས་རྣམས་དང་
སྒྲིག་ལམ་མཆོད་རྒྱུན་སོགས་ཀྱི་ཐད་ཉམས་པ་སོར་ཆུད་མི་ཉམས་གོང་འཕེལ་གྱི་
བྱ་ ཐབས་ མང་པོ་གནང་ནས་དགོན་པའི་འགན་འཁུར་གནང་། སྐུ་ཚེའི་་་
འཇུག་ཏུ་སྐུ་ཚ་ཉི་ཟླ་ཚེ་དབང༌ (བསྟན་པ་རྒྱལ་མཚན་)གིས་དགོན་པའི་དབུ་
བླའི་ཐུགས་འགན་ཞེས་རྗེས་ཀུན་སྤངས་བྱ་བྲལ་གྱི་བརྟུལ་ཞུགས་བཟུང་ནས་
གསའ་ཕུའི་སྒྲུབ་གནས་སུ་མཚམས་སྒྲུབ་ལ་རྩེ་གཅིག་ཏུ་གཞོལ་གནང་བ་རེད། །
བུ་རྫུམ་དཔོན་ཞུ་གཡས་རིན་ཆེན་དབང་རྒྱལ་ལ་སྲས་གཉིས་ཡོད་པའི་
ཆུང་བ་ཉི་ཟླ་ཚེ་དབང་བོད་ཤིང་ཁྱི་(སྤྱི་ལོ་ ༡༩༣༤)ལོར་སྨན་རི་མཁན་ཆེན་
བསྟན་པ་བློ་གྲོས་ལས་རབ་ཏུ་བྱུང་བས་མཚན་ལ་བསྟན་པ་རྒྱལ་མཚལ་གསོལ།
ཁྱུང་པོ་རྣལ་འབྱོར་བཟོད་པ་རྒྱལ་མཚན་གྱི་དྲུང་དུ་བོན་ཞུས། ཁྱུང་ཡུལ་་
གཡུང་དྲུང་དཔལ་རིའི་ཞུ་གཡས་གཡུང་དྲུང་རྒྱལ་མཚན་དང་གྲུབ་དབང་ཤར་
རྫ་བའི་དངོས་སློབ་ཤེལ་ཞིག་གཡུང་དྲུང་རྣམ་རྒྱལ་ཞུ་བོ་བསྟན་པ་རྒྱ་མཚོ་བཅས་
ཀྱི་དྲུང་ནས་དབང་ལུང་ཁྲིད་གསུམ་འགའ་ཞིག་ཞུས་སྟེ་སྦྱངས་པ་བྱས། ཡུལ་
དེར་མཁས་པར་ གྲགས་ པའི་རང་དགོན་གྱི་ཡ་ངེ་དབུ་རྒན་ཤེས་རབ་བསྟན་་
འཛིན་ས་ནས་བོད་ཡིག་བརྡ་སྤྲོད་རིག་པ་བསླབས། དགོན་གྱི་དབུ་བླའི་ཁུར་
བླངས། ཏང་གི་མི་རིགས་སྲིད་ཇུས་ཀྱི་འོད་ཟེར་བོད་ལ་འཕྲོས་པས་མདོ་སྨད་
མངའ་ཁུལ་མི་དམངས་བཅིངས་འགྲོལ་ཨུ་ཡོན་ལྷན་ཁང་དང་། མདོ་སྨད་
དོན་བྱེད་ཁང་ཆོས་ལུགས་དོན་བྱེད་ཨུ་ཡོན་ལྷན་ཁང་། འབྲི་རུ་རྫོང་བཅིངས་
འགྲོལ་ཨུ་ཡོན་ལྷན་ཁང་དང་ཆོས་དོན་ཨུ་ཡོན་ལྷན་ཁང་བཅས་ཀྱི་ཨུ་ཡོན་དང་
རྒྱུན་ལས་ཨུ་ཡོན་འགན་འཁུར་མཛད་ནས་རྒྱལ་གཅེས་ཆོས་གཅེས་ཀྱི་བྱ་བ་་
མཛད། དམངས་གཙོའི་གསར་བརྗེའི་སྐབས་སུ་ནག་ཆུ་ས་གནས་སྲིད་གྲོས་
དང༌། དེ་རྗེས་ལྗོངས་སྲིད་གྲོས། བོད་ལྗོངས་ནང་བསྟན་ཡན་ལག་མཐུན་
པ
383



ཚོགས་དང་ས་གནས་ནང་བསྟན་མཐུན་ཚོགས་བཅས་སུ་འགན་བཞེས་གནང་
མྱོང་བ་རེད།
དགོན་པའི་འདུ་ཚོགས་ཆོ་ག་ཕྱག་ལེན་ནི། ལོ་ལྟར་བོད་ཟླ་ ༡༠ཚེས་
༢༤ ཉིན་ནས་དགུ་ཆེན་སྟེ་ཁྲོ་བོ་ངོ་མཚར་རྒྱལ་བཟློག་འགོ་ཚུགས་པ་དང་རྒྱུན་ཇ་
ཟླ་བ་གསུམ་འཚོག་གི་ཡོད་པ་དང་། དེ་རྗེས་ཟླ་༡༢ པའི་ཚེས་ ༣ནས་སྟག་ལའི་
སྟོང་ཚོགས་རྗེས་མཐུད་ལོ་གསར་སྤྱི་རིམ་སྟག་ལའི་དགུ་གཏོར། བོད་ཟླ་དང་
པོའི་ཚེས་ ༣ནས་ལྔ་མཆོད་ཉིན་ ༡༥ ཚེས་ ༡༩ ནས་ ༡༦བར་སྨོན་ལམ་དུས་
ཆེན་ཉིན་ ༢ སྒྲིབ་སྦྱོང་མུན་སེལ་ཉིན་༨ ཞི་ཁྲོ་ཉིན་ ༢ ༠ ལྷག་ཙམ། མ་
རྒྱུད་ཉིན་༦ གདུགས་དཀར་ཉིན་ ༥ ཆོ་ག་ཉིན་ ༡༢ ཕུར་པ་ཉིན་ ༥
བོད་ཟླ༦པའི་ནང་དབྱར་གནས་རྗེས་མཐུད་བསྙེན་སྙིང་ཆ་གཅིག་འཚོགས་ནས་
དགག་དབྱེ་ཉིན་༢ དེ་ནས་དགུ་ཆུང་སྟེ་སོག་གཅོད་དགུ་གཏོར་ཁྲོ་བོ་དམར་
ཆེན་རྫོགས་པ་འཕེན་པ་དང་། དེ་རྗེས་བོད་ཟླ་ ༨ པའི་ནང་དུས་ཆེན་མ་ཏྲི་
བུམ་སྒྲུབ་ཉིན་ ༡༢ དེའི་རིང་གར་འཆམ་ཉིན་གཉིས་དང་དབང་ཉིན་ ༡
དེ་ནས་དགུ་ཆེན་བར་འཚོགས། མདོར་ན་ལོ་འཁོར་ནང་གསོལ་ཚོགས་ཟླ་བ་
བཅུ་ལྷག་ཙམ་འཚོག་རྒྱུ་ཡོད་པ་དང༌། ཚེས་དུས་མཆོད་སོགས་གཟབ་རྒྱས་
ངང་རྒྱུད་པ་ཉམས་བཞེས་གནང་གི་ཡོད་པ་རེད། །
རྟེན་གྱི་གཙོ་བོ་ནི། གོང་གསལ་ལྟར་གསེར་སྐུ་དཔུང་སྡོམ་ཅན་དང་
སངས་རྒྱས་ཀྱི་སྐུ་ལི་མ་བྱིས་པའི་ཚད་ཙམ་ཞིག སྟོན་པའི་ཚེམས་དུང་འཕར་
ཆེན་དཀར་པོ་རྒྱང་གྲགས། རྟེན་ཕུར་ལྷ་ཁྲའམ་ཧེ་ནམ་མཁའི་འཕུར་མོ་ཆེ།
མཁས་བྲམ་ཟེ་གསལ་ཁྱབ་འོད་ལྡན་གྱི་དབུ་ཀླད་ལས་བྱུང་བའི་བྱམས་པ་རྣམ་
གསུམ་གྱི་སྐུ། ཞུ་ཚང་གི་སྒྲུབ་དུང་བྱིན་ཅན། ཀོ་སྟོན་སྦྱིན་པ་རྒྱལ་མཚན་གྱི་
ཞབས་ངར་ལས་བྱུང་བ་འདུར་གཤེན་མུ་ཚོ་ལྡེམ་དྲུག་གི་སྐུ། ཀོ་བོ་ཀུན་བཟང་
གི་ཐུགས་མེ་ཐུབ། ཀོ་བོ་ཀུན་དགའ་རྒྱལ་མཚན་གྱི་འདྲེ་སྲིན་དམ་ལ་བཏགས་
384



པའི་རྡོ་བཅངས། ཀོ་བཟའ་རིག་དགའི་ཚེམས་རིང་བསྲེལ། ཀོ་བོ་གཡུང་
དྲུང་འོད་ཟེར་གྱིས་སྡེ་བརྒྱུད་ཨར་གཏད་ཀྱི་གྲི་མདུད། གཡུང་དྲུང་གུར་ཁང་
སོགས་རྟེན་སྒམ་མདོ་སྦུག་གཉིས་ཙམ་ཡོད་པ་བཅས་སོ། །
དགོན་གྱི་སྒྲིག་གཞི་ནི་དབུ་བླ་ཞུ་དབོན་དང་། ལས་སྣེ་འདུ་གྲྭ་བཞི།
དབུ་ མཛད་ དང་ དགེ་ སྐོས་ གཉིས། འཛིན་ དཔོན་ གཅིག་ བཅས་ དང་།
གཞན་ཡང་སྔར་གྱི་བོན་དཔོན་ཡིན་པའི་རུས་རྒྱུད་ཁྱུང་པོ་དང༌། ཡ་ངེ་ཐོད་
པ་སོགས་ཀྱི་གྲྭ་པ་རྒན་གྲས་ཡོད་ན་དེ་དག་དང༌། དེ་མིན་ཆེ་བཞི་རྩིང་བརྒྱད་
ཟེར་བ་ལུགས་གཉིས་མྱོང་བྱ་མང་ཙམ་ཡོད་པའི་གྲྭ་རྒན་དག་དང་། མཆོད་
མགོ་ཆེ་ཁག་གི་གཉེར་པ་བཅས་གཙོ་བོ་ཡིན། འདུ་གྲྭ་བཞིའང་(སྤྱི་གསོ་ཡང་
ཟེར་）དེ་མིན་མཆོད་མགོ་སྔར་བར་བཅུ་དགུ་ཡོད་པ་དེ་དག་གིས་མ་རྩ་གཏོང་
ཐེབས་ནི་ཕྱུགས་ཟོག་དང་ས་ཞིང་ཡིན་ཞིང་། གནའ་སྔ་མོ་ཐོག་མའི་ནག་པོ་
སྦྲུམ་ཆེན་ནང་གི་མཆོད་ཆེན་བཞི་ཟེར་བ་དེ་ཚོའི་མ་རྩ་ཇ་དངུལ་ཡིན་འདུག
མཆོད་རྩ་དེ་དག་ནི་རྩ་བའི་རྩིས་སྤྲོད་དང༌། ལོ་མས་གཏོང་སྒོ་བྱེད་མཁན་
མཆོད་མགོ་ཆེ་བ་ལ་མཆོད་གཉེར་གྲྭ་པ་བཞི་རེ་དང་ཆུང་བ་ལ་གཉིས་རེ། ལོ་
དེ་མཚུངས་ཀྱིས་རེས་མོས་མཆོད་གཉེར་འཁུར་འཛིན་བྱེད་དགོས། མཆོད་
མགོ་ཚང་མ་ཁུར་ཟིན་པ་ན་(དབུ་དགེ་ཚུད་) ལས་སྣེ་རྩེ་ཐོན་ཟེར། དགོན་གྱི་
སྒྲིག་ལམ་ལ་དམིགས་བསལ་ཡོད་པ་དང༌། ནམ་རྒྱུན་ཉིན་ལྟར་ཚོགས་ལ་
ཕེབས་མི་དགོས་པ་ཡིན། གཞན་ ཡང་ བཅའ་ལམ་སྒྲིག་སྲོལ་ཐད་སྤྱི་དང་་་་
མཚུངས། སྤྱི་ལོ་༡༩༦༡ལོའི་ཡིག་ཚགས་ལྟར་ན་སྐབས་དེར་དགོན་བཞུགས་
གྲྭ་༧༨ ཡོད་པ་དང༌། ནག་ཆུ་ས་ཁུལ་གྱི་ལོ་རྒྱུས་རིག་གནས་དཔྱད་གཞིའི་ནང་
འཁོད་ལྟར་ན་གྲྭ་གྲངས་བརྒྱ་ཁ་བརྒལ་ཙམ་ཡོད་ལུགས་གསལ་འདུག དེ་
རྗེས་རིག་གནས་གསར་བརྗེ་མཇུག་སྒྲིལ་ནས། ཏང་གི་སྐབས་བཅུ་གཅིག་
པའི་ཀྲུང་ཨུ་ཚང་འཛོམས་གྲོས་ཚོགས་ཐེངས་གསུམ་པ་འཚོགས་ནས་ཏང་དང་
385



རྒྱལ་ཁབ་ཀྱི་ལས་ཀའི་གཙོ་གནད་བསྒྱུར་རྗེས། དཔྱིད་ཀྱི་འབྱུང་བས་ས་ཆུ་
དྲོད་ལ་བསྒྱུར་བ་ལྟར་གཡོན་ཐལ་གྱི་རྣམ་པ་རིམ་བཞིན་བསལ་ནས་སྲིད་ཇུས་
ཁག་དོན་འཁྱོལ་བྱུང་བའི་དགོན་སྡེ་ཁག་ཉམས་གསོ་བྱེད་སྐབས་རྩི་ཐོག་སྟེང་གི་
གསའ་མདའ་བོན་དགོན་ཡང་བོད་རབ་བྱུང་བཅུ་དྲུག་ཤིང་བྱི་ (སྤྱི་ལོ་་་་་་་
༡༩༨༠ ) ལོར་སྤྲུལ་སྐུ་ཉི་ཟླ་ཚེ་དབང་གི་བཀོད་སྒྲིག་ལྟར་དགེ་སློང་ཚུལ་ཁྲིམས་
བློ་གྲོས་ཀྱིས་གཙོ་བོ་གནང་བའི་གྲྭ་པ་རྒན་གྲས་བྱང་གྲགས་དང་དཔལ་མགོན་
སོགས་གྲྭ་བཞུགས་བཅུ་གཅིག་ཡོད་པ་དེ་དག་དང་། དད་ལྡན་མང་ཚོགས་
བཅས་ཐུན་མོང་སྟོབས་ལ་བརྟེན་ནས་འདུ་ཁང་ཕྱི་ནང་གྲྭ་ཤག་སོགས་ཉམས་
གསོ་ལེགས་པར་གྲུབ་བཞིན་ཡོད་པ་རེད།
སྨྲས་པ། བསམ་པ་དག་པའི་བྱ་བ་གང་བགྱིས་པ། །
ལས་ཉོག་ཞགས་པས་བསྡམས་པ་བསྒྲལ་བྱས་ནས། །
རྒྱལ་བསྟན་སྲི་ཞུ་བྱེད་ལ་རྗེས་བཞག་པ། །
རང་གཞན་དགེ་རྩ་བསྟན་པ་རྒྱས་ཕྱིར་བསྔོ། །
གཡང་ཤོད་དགོན་རྣམ་རྒྱལ་ཀུན་གྲགས་གླིང་།
བོན་དབྱིངས་ཡེ་ཤེས་རང་སྣང་ཞི་བའི་སྐུ། །
རྟོགས་ཚོགས་ཉོན་མོངས་བདུད་འདུལ་ཁྲོ་བོ་གར། །
ཟུང་འཇུག་བདེ་ཆེན་ཕྱག་བརྒྱར་མཉམ་རོལ་བ། །
ཕྱི་ནང་གསང་གསུམ་ཡི་དམ་རྒྱ་མཚོར་འདུད། །
དེ་སྔོན་སེན་ཚ་ཚོ་ཤོག་ད་ལྟ་གཡང་ཤོད་ཤང་ཁོངས་ཀྱི་གཡང་ཤོད་དགོན་
རྣམ་རྒྱལ་ཀུན་གྲགས་གླིང་ཞེས་པར་ཡང་ཕུན་ཚོགས་གླང་ཆེན་འགྱིང་རི་སྤང་ར་
དགོན་ཞེས་སྲོལ་ཡང་འདུག གྲུབ་མཐའ་བོན། བོད་རབ་བྱུང་བཞི་པའི་ས་
386



སྟག་(སྤྱི་ལོ་ ༡༢༡༨)ལོར་མཁན་ཆེན་ཕུན་ཚོགས་བློ་གྲོས་ཀྱིས་ཕྱག་བཏབ།
དེའི་སྔོན་བཤད་སྲོལ་ལྟར་ན་ལོ་རྒྱུས་ཧ་ཅང་རིང་པོའི་ཐོག་ཏུ་གཡང་ཤོད་ཆུ་མ་
དགོན་ཞེས་པ་དེའི་དུས་སུ་རི་ཕུག་མགུལ་དུ་རི་ཁྲོད་ཆགས་ཚུལ་ཡོད་པ་དང༌།
འབྲས་ཕུང་འཇུ་མོ་ལ་དུར་ཁྲོད་ཡོད་པ་དང་། དགོན་དེའི་དབུ་རྩེར་རྡོ་ཇོ་
མོའི་རྒྱ་ཁེབས་ཡོད་པ་དང་ཟི་པ་ཏྲ་ནོར་བུའི་ཏོག་བཅས་བཀོད་ལེགས་སེང་
བརྐོས་བཅས་ཡོད་པ་དེ་དག་ད་ལྟ་ཆག་རུམ་ཆ་ཤས་ས་འོག་སྔ་ཤུལ་ལས་ཐོན་རྒྱུ་
ཡོད་པ་རེད། སྐབས་དེ་དུས་གཡང་ཤོད་གྲོང་ཚོ་འདི་ཡང་གཡང་ཤོད་ཐང་
གཞུང་དུ་ཡོད་རབས་འདུག ཆུ་མ་དགོན་ཞེས་པ་དེའང་ཕྱག་འདེབས་མཁན་
ཞུ་བླ་གང་ཡིན་ཤེས་རྟོགས་གསལ་པོ་མ་ཐུབ། ཡང་བཤད་སྲོལ་གཞན་ཞིག་ལ།
རྒྱལ་བ་གཉིས་པ་མཉམ་མེད་ཤེས་རབ་རྒྱལ་མཚན་གྱི་ཞལ་སློབ་རྒྱལ་རིགས་སུ་བྲུ་
ཡི་བླ་ཆེན་ཀུན་དགའ་དབང་ལྡན་གྱིས་ཕལ་ཆེར་རབ་བྱུང་བདུན་པའི་དུས་སྨད་
སྐོར་ལ་ཕྱག་འདེབས་གནང་ཞིང༌། ཤུགས་རི་ཕྱུག་མོའི་རི་གཤམ་ལྡེམས་ཁུག་
དེར་ས་གནས་ཁྱད་པར་ཅན་དུ་གཟིགས་ནས་ལྷ་ཁང་སྐྲུན་སྐབས་ ལྷ་སྲིན་སྡེ་
བརྒྱད་བྲན་དུ་བཀོལ་བའི་མཚན་མ་བྱུང་བ་མ་ཟད། མི་སྔོན་དབྱིངས་ནས་སྒྲ་
དང་བཅས་ཏེ་ཙན་དན་གྱི་ཀ་བ་མིས་རྩོལ་ནས་སློང་མ་དགོས་པར་རང་འགུལ་
གྱིས་ནམ་མཁར་ལང་པ་ངོ་མཚར་ལྡན་པ་བྱུང་ཚུལ་ཡོད། ཀ་བ་ཁ་ཤས་རང་
གནས་སུ་བསྡད་ཡོད་ཚུལ་བཤད་རྒྱུན་འདུག དགོན་དེར་རྟེན་དང་བརྟེན་པ་
ཆ་མཚུངས་ཡོད་ཅིང་སེར་ཁྱིམ་གྱི་གྲྭ་པ་ཡང་དུ་མ་ཡོད་རབས་འདུག དེ་རྗེས་
ཀྱི་དུས་ཡུན་རིང་པོའི་ནང༌། - གཡང་ཤོད་མར་ཐང་གི་གྲོང་ཁྱིམ་ཚང་མ་རིམ་
བཞིན་དགོན་པའི་འགྲམ་དུ་སྤོས་ཆགས་བྱུང་ནས་དགོན་པ་དང་གྲོང་པ་དབྱེ་བ་
མི་ཆོད་པ་དང་དགོན་པ་དར་རྒྱས་དེ་ཙམ་མ་བྱུང་བའི་དུས། བོད་རབ་བྱུང་
བཅོ་ལྔའི་ས་རྟ་(སྤྱི་ལོ་ ༡༩༡༨)ལོར་སྨན་རི་མཁན་ཆེན་སྐུ་མདུན་ཕུན་ཚོགས་
བློ་གྲོས་དབང་གི་རྒྱལ་པོ་མཆོག་རྒྱལ་ཤོད་ཡུལ་དུ་འདུལ་བྱར་བྱོན་སྐབས་སེན་ཚ་
387



དཔོན་བསོད་ནམས་ལྷ་རྒྱལ་སོགས་ཀྱིས་རྩ་བཟུང་ཐོག་དགོན་པ་སྤོ་རྒྱུར་གཏན་
འཁེལ་བས། སྐབས་དེར་ནང་ཁུལ་མཐུན་མིན་གླེང་རྩོད་ཕྲན་ཙིག་བྱུང་ཡོད།
དགོན་པ་གྲོང་དང་མ་འདྲེས་པར་སྔོན་གྱི་ཡན་ཙམ་དེར་བསྐྱར་སྤོས་ཕྱག་་་་་
འདེབས་མཛད། སྨན་རི་སྐུ་མདུན་ཕུན་ཚོགས་བློ་གྲོས་དབང་གི་རྒྱལ་པོའི་
དྲུང་ནས་སེན་ཚ་དཔོན་བསོད་ནམས་ལྷ་རྒྱལ་སྲས་གསུམ་པའི་ཐ་ཆུང་རབ་ཏུ་
བྱུང་ནས་མཚན་ཡང་ཚུལ་ཁྲིམས་རྒྱ་མཚོ་གསོལ་བ་དང༌། དགོན་གྱི་དབུ་བླར་
བཀུར། དགོན་པ་འདི་ཡང་གཙང་དགོན་དུ་སྒྱུར་མཛད། བླ་མ་ཚུལ་ཁྲིམས་
རྒྱ་མཚོ་ཧོར་འབྲོག་ཏུ་འདུལ་བྱར་བྱོན་ནས་དགོན་འདིའི་བསྟན་རྒྱུད་ལ་སྨན་
པའི་སྦྱོར་འབུལ་ཡང་ཅུང་ཟད་བྱུང༌། འདི་གའི་རུས་རྒྱུད་བུ་རྫུམ་དཔོན་ཚང་
ནས་ཆད་པའི་ཞུ་ཚང་ཡིན་པས་ཧོར་དང་མཆོད་ཡོན་འབྲེལ་བ་ཟབ། བོན་གྱི་
ཆོས་འབྱུང་སྐལ་བཟང་མགྲིན་རྒྱན་གྱི་དགོན་དེབ་ལས་ སེན་ཚ་ནང་ཞུ་ཚང་་
གཡང་ཤོད་དགོན་ཞེས་གསལ་དོན་ཡང་དེ་ལྟར་ཡིན།
དགོན་གྱི་རྟེན་གཙོ་ནི། རྣམ་མཁྱེན་སྟོན་པ་གཤེན་རབ་ཀྱི་ཐུགས་ཀ་རུ་
སྟོན་པ་གཤེན་རབ་ཀྱི་རིང་བསྲེལ་ཅོ་གའི་སྒོ་ང་ཙམ་ནང་བཞུགས་ཡོད་པའི་སྟོན་
པའི་སྐུ་དང༌། ཁྱུང་བཙུན་བསམ་གཏན་ཉི་མའི་གདུང་རྟེན་གཙོས་པའི་སྨན་
འདམ་གྱི་སྐུ་ཆེ་སྤུས་ལེགས་འགའ་ཞིག་དང༌། གཏེར་ལས་བྱུང་པའི་ཁྲབ་རྨོག་
ཚ་ཚང་གཅིག་བཅས་ཡོད་པ་རེད། གསུང་རྟེན་མདོ་རིགས་ཤོག་ནག་གསེར་
བྲིས་མ་དང་། སྐྱ་ཆོས་སོགས་བཀའ་རྟེན་གྲུས་གྲངས་མང་ཙམ་བཞུགས་ཡོད་
པ་རེད། དགོན་གྱི་ཆོ་ག་རྒྱུད་སྡེ་ཉམས་སུ་བཞེས་ཚུལ་ནི། ཕྱི་རྒྱུད་རྣམ་ཀློང་
གཉིས་དང༌། ནང་རྒྱུད་དབལ་སྲས་ཞི་དྲག་གཙོ་བོ་ཡིན་ཅིང་། གཞན་ཡང་
རྩ་གསུམ་བོན་སྐྱོང་གི་སྡེ་ཚོགས་སྤྱི་དང་ཁྱད་པར་བྲག་བཙན་ཨ་བསེ་རྒྱལ་བ་
ཐུན་མོང་མ་ཡིན་པའི་བཀའ་སྲུང་རྟེན་ཞིང་དྲག་ཚད་ཐུགས་རྗེའི་མཚན་རྟགས་
མངོན་པར་གྲགས། དེ་མིན་ཁྲོ་བོ་ངོ་མཚར་རྒྱས་བཟློག་དང༌། སྟ་ལའི་དགུ་
388



གཏོར་རྣམ་ཀློང་། དབལ་ཕུར་ཞི་ཁྲོ་སོགས་ཀྱི་བྱེད་སྒོ་ཁག་ནི། བོད་ཟླ་དྲུག་
པའི་ནང་རྣམ་རྒྱལ་སྟོང་མཆོད་ཉིན་ ༨ དང༌། བོད་ཟླ་བ་ ༨ པའི་ནང་སོག་་
བཅོད་དགུ་གཏོར་ཉིན་༡༦ བོད་ཟླ་༡༠ པའི་ནང་ལྔ་མཆོད་དང་དགུ་གཏོར་
ཉིན་ ༡༥ བོད་ཟླ་བ་༩པའི་ནང་བྱམས་མ་ཉིན་༩ བོད་ཟླ་ ༡༢ ནང་ལོ་
གསར་དང༌། དགུ་གཏོར། འཆམ་སྒྲུབ་ཉིན་ ༡༥ བོད་ཟླ་ ༩ པའི་ནང་
ཆར་འབེབས་དང་རྣམ་ཀློང་ཉིན་ ༡༠ དང་། མ་ཏྲི་བུམ་སྒྲུབ། གར་འཆམ་
དབང་དང་བཅས་དང་། གཞན་ཡང་དད་ལྡན་མང་ཚོགས་ཀྱི་ཤི་བསྔོ་གསོན་
ཆོས་སོགས་གང་དགོས་རེ་བ་ལྟར་སྒྲུབ་ཀྱི་ཡོད་པ་རེད། །
དགོན་ གྱི་ སྒྲིག་ སྲོལ་ ལམ་ ལུགས་ ཐད་ དབུ་ བླ་ དང༌། དབུ་ མཛད།
དགེ་སྐོས། ལས་སྣེ་སོགས་ཡོད་པ་སྤྱི་མཚུངས་ལྟར་རོ། དགོན་པ་གསར་སྤོ་
ཐོག་མར་དུས་སུ་རབ་བྱུང་གཙང་དགོན་གྱུར་ཡོད་རུང༌། མདོ་དང་འདུལ་
བའི་དགོངས་དོན་ཇི་མ་ཇི་བཞིན་གྱི་བཅའ་ཡིག་ཆོས་ཁྲིམས་ཚགས་ཚུད་ཅིག་
བྱུང་མེད་པའི་རྐྱེན་དང་སྤྱི་མཐུན་ལས་ཀྱི་རྒྱུས་རིམ་བཞིན་གཙང་གཙུག་དང་
དགེ་བསྙེན་འདྲེས་མའི་དགོན་པར་གྱུར་རབས་འདུག སྤྱི་ལོ་ ༡༩༦༡ལོའི་
ཡིག་ཚགས་ལྟར་ན་སྐབས་དེར་དགོན་བཞུགས་སེར་གྲྭ་༤ ༥ (ནག་ཆུ་ས་ཁུལ་གྱི་
ལོ་རྒྱུས་རིག་གནས་དཔྱད་གཞིར་གྲྭ་གྲངས་ ༥༠）ཡོད་འདུག དེ་རྗེས་རིག་
གསར་ལོ་ངོ་བཅུའི་ནང་གོད་ཆགས་ཚབས་ཆེན་བྱུང་ཏེ་མིག་གི་ལྷག་མར་གྱུར།
འོན་ཀྱང་མི་རིགས་དང་ཆོས་ལུགས་སྲིད་ཇུས་དོན་འཁྱོལ་བྱུང་སྟེ་བོད་རབ་བྱུང་
བཅུ་བདུན་པའི་ས་སྦྲུལ་ (སྤྱི་ལོ་ ༡༩༥༩)ལོར་རྨེའུ་བླ་མ་ཐུབ་ དཀའ་དང་་་་
ཉམས་དགའ་སོགས་ཀྱིས་འགན་བཞེས་གནང་སྟེ་ཐུན་མོང་ཐོག་ཉམས་གསོ་ལོ་
མང་བྱས་ཏེ་ད་ལྟ་སྔར་ལས་ལྷག་པའི་ལེགས་གྲུབ་བྱུང་བ་དང་གར་འཆམ་སོགས་
ཀྱང་སླར་གསོ་བྱུང་བཞིན་ཡོད་པ་རེད།
སྨྲས་པ། དེ་ལྟར་སྤྱི་སྒོས་འཕྲིན་ལས་རྒྱུད་འཛིན་དག །
389



གང་རྟོགས་འཚམ་པར་བརྗོད་པ་འདི་བྲིས་དགེ། །
གཤེན་བསྟན་ཉི་ཟླའི་འཆར་ནུབ་བགྲོས་བཞིན་ཚུལ། །
འགྲོ་བའི་བསོད་ནམས་ཞིང་དུ་འབར་གྱུར་ཅིག ། །
སེན་ཚ་དགའ་རི་དགོན།
ཕྱོགས་བཅུའི་དུས་གསུམ་སངས་རྒྱས་རབ་འབྱམས་ཀྱི། །
གསང་གསུམ་བཀོད་པ་མཐའ་ཡས་ལྷུན་རྫོགས་ཤིང་། །
ཕུང་པོ་གཅིག་འདུས་སྙིང་པོ་མཁྱེན་བརྩེའི་གཏེར། །
སྲིད་གསུམ་སྒྲོན་མེ་ལྷ་གཤེན་དགེ་ལེགས་རྩོལ། །
དགའ་ རི་ དགོན་ (དཀའ་ རུ་ དགོན་)ནི་ གྲུབ་ མཐའ་ བོན་ ཡིན་ ཞིང་།
བོད་རབ་བྱུང་བཅུ་གཅིག་པའི་ས་ལུག་（སྤྱི་ལོ་ ༡༦༧༩）ལོར་མཁས་བཙུན་
བསམ་གཏན་ཉི་མས་སྒྲུབ་གནས་སུ་ཕྱག་བཏབ། ཁོང་གིས་གནས་འདིར་ཡི་
དམ་དབལ་ཕུར་ནག་པོ་བསྒྲུབས་པས་སྒྲུབ་པ་བརྙེས་ཏེ། དག་པའི་སྣང་ངོར་
ཁྲོ་བོ་འབྲུག་གསས་ཁྱིམ་པའི་གནས་སུ་མཐོང་བ། ཁྲོ་བོ་མཁའ་འགྱིང་དཀར་
པོ་དང༌། ཁྲ་གསས་ཁྱུང་རྒོད་ཀྱི་སྣང་བརྙན་བྲག་རྡོར་ཐོན་པ་མ་ཟད་ཕྱོགས་
བཞིར་སྟག་སེང་ཁྱུང་འབྲུག་བབས་པའི་སྦར་རྗེས་གསལ་བ་ཡོད། དགོན་
གནས་འདི་ཕུར་པའི་གནས་རི་ཡིན་པ་དང༌། སྐོར་བརྒྱ་བསགས་ན་ཕན་ཡོན་
ཆེན་པོ་ཡོད་ལུགས་བསྟན། གཞན་ཡང་བླ་མའི་རྣམ་ཐར་དང་ལུང་ཕྲན་རེ་
ཟུང་ནས་ལུང་གིས་ཟིན་པ་འདི་ལྟ་སྟེ། བྱང་ཕྱོགས་སྦས་ཡུལ་གཙང་མ་དགའ་
བའི་རི། ཚེ་དབང་རིག་འཛིན་གྲུབ་པའི་སྦལ་ཡུལ་ཡོད། ཅེས་པ་ས་གནས་
ཀྱི་མིང་གཙང་མ་དང་དགའ་རི་ཞེས་པ་གསལ་བར་བསྟན་ཡོད་ལུགས་མཚམས་
གྲྭ་རྒན་པ་དག་གིས་གླེང་། དེ་རྗེས་བོད་རབ་བྱུང་བཅུ་བཞིའི་དུས་དཀྱིལ་སྐོར་
390



ལ་མཆོག་གྱུར་གྲུབ་པའི་དབང་ཕྱུག་ཆེན་པོ་བསྟན་འཛིན་རིན་ཆེན་བདེ་ཆེན་
སྙིང་པོ་(དགའ་རི་གྲུབ་དབང་)ཡི་དངོས་སློབ་དྲང་སྲོང་བསྟན་པའི་ཉི་མ་་
དགའ་རི་རི་ཁྲོད་དུ་བཞུགས་ནས་རྟེན་དང་བརྟེན་གསར་བཞེངས་ཀྱིས་དགོན་
དུ་གྱུར། ཁོང་ནི་འཁོར་འདས་ལམ་གསུམ་མཉམ་ཉིད་གཅིག་ཏུ་རྟོགས་པའི་
ངེས་པ་དོན་གྱི་སྒོམ་ཆེན་ངོ་གནོང་མི་དགོས་པ་ཞིག་ཡིན་པ་དང། རྩ་བླ་གྲུབ་
དབང་རིན་པོ་ཆེའི་དགོངས་གཏེར་དམར་ཁྲིད་དུག་ལྔ་རང་གྲོལ་གྱི་ཁྲིད་རྒྱུན་
བཙུགས་ནས་དད་སློབ་མང་པོ་སྨིན་གྲོལ་གྱི་ལམ་ལ་བཀོད་ནས་དགུང་ལོ་རིང་
བཞུགས་མཐར་འདས་རྟགས་བཟང་པོ་དང་བཅས་གཟུགས་སྐུའི་བཀོད་པ་་་
བསྡུས། དེ་རྗེས་རབ་བྱུང་བཅོ་ལྔའི་སྨད་ཆར་མཁས་པ་རྨེའུ་ཡི་གདུང་ལས་
འཁྲུངས་པའི་བླ་མ་སྐལ་བཟང་རྒྱ་མཚོ་བསྟན་པའི་ཉི་མའི་ཡང་སྲིད་དུ་ངོས་
འཛིན་བྱས། དགའ་རི་དགོན་གྱི་བསྟན་པ་བསྐྱངས། ཁོང་ནི་སྨན་རི་མཁན་
ཆེན་ཕུན་ཚོགས་བློ་གྲོས་ལས་རབ་ཏུ་བྱུང་བའི་འདུལ་བ་འཛིན་པ་ཞིག་ཡིན་པ་
དང༌། རིག་འཛིན་ཚེ་དབང་ཆེན་པོས་རྣམ་སྤྲུལ་ཡིན་པ་མཁན་ཆེན་ཉིད་ཀྱིས་
རྩོམ་གནང་གསོལ་འདེབས་སུ་གསལ་ཡོད་པ་རེད། ཕྱོགས་མཚུངས་ངོ་མཚར་
ལྡན་པའི་གནས་མཆོག་འདིར་སྐོར་བརྒྱ་བསགས་ན་ཀོང་པོ་བོན་རི་བསྐོར་བ་
དང་ཕན་ཡོན་མཉམ་པ་ཡིན་གསུངས་སོ། རྟེན་གྱི་གཙོ་བོ་ནི་མཁས་བཙུན་
བསམ་གཏན་ཉི་མའི་གདུང་རྟེན་དང༌། གསེར་ཟངས་ཀྱི་གཤེན་རབས་རྣམ་
པར་རྒྱལ་བའི་སྐུ་ཐོག་བརྩེགས་མ། སྨན་འཇིམ་ལས་གྲུབ་པ་རྒྱལ་བ་མཉམ་
མེད་པའི་བླ་སྐུ། རྒྱལ་ཡུམ་བྱམས་མ་རྣམ་པར་རྒྱལ་མའི་སྐུ། འཆི་མེད་དྲན་
པ་ ཡབ་སྲས་ གསུམ་ སྟེ་ དྲན་ པ་ ནམ་ མཁའ་ དང་། ཚེ་དབང་ རིག་ འཛིན།
པདྨ་འབྱུང་གནས་བཅས་ཀྱི་སྐུ་རྟེན་བཞུགས་ཡོད་པ་རེད། གསུང་རྟེན་གཙོ་
བོ་ནི་གསེར་དངུལ་ལས་བྲིས་པ་མདོ་རིགས་སྐྱ་ཆོས་སོགས་བཀའ་རྟེན་གསུང་
འབུམ་བཅས་དུ་མ་བཞུགས་ཡོད། ཆོ་ག་བརྒྱུད་སྡེ་ཉམས་བཞེས་ནི། དགོན་
391



འདིའི་ ཡི་ དམ་ གཙོ་བོ་ དབལ་ ཕུར་ནག་ པོ་ ཡིན་ པ་ དང༌། དེ་ མིན་ ཞི་ ཁྲོ།
དབལ་སྲས། སྟག་ལྷ། རྣམ་རྒྱལ་སྟོང་མཆོད། མ་ཏྲི་བུམ་སྒྲུབ། ཕུར་
བའི་སྒྲུབ་འཆམ་དགུ་གཏོར་སོགས་དང༌། ཚེས་དུས་མཆོད། ལྔ་མཆོད།
ལོ་གསར་མཆོད་པ། གཡང་སྒྲུབ་བཅས་བྱེད་ཀྱི་ཡོད་པ་རེད།
དགའ་རི་བོན་དགོན་གྱི་ལོ་འཁོར་ནང་ཆོས་ཕྱོགས་བྱེད་སྒོ་ནི། བོད་ཟླ་
༦པའི་ནང་རྣམ་རྒྱལ་སྟོང་མཆོད་ཉིན་༨དང༌། བོད་ཟླ་ ༨ པའི་ནང་ སོ་་་་
གཅོད་དགུ་གཏོར་ཉིན་༡༦ བོད་ཟླ་༩པའི་ནང་བྱམས་མ་ཉིན་ ༡༠ བོད་
ཟླ་༡༠ པའི་ནང་ལྔ་མཆོད་དང་དགུ་གཏོར་ཉིན་༡༥ བོད་ཟླ་༡ ༢ དང་༡པོའི་
ནང་ལོ་གསར་དང་དགུ་གཏོར་འཆམ་སྒྲུབ་ཉིན་༤༥ བོད་ཟླ་ ༤ པའི་ནང་
ཆར་འབེབས་རྣམ་ཀློང་ཉིན་༡༠ བཅས་ཡོད་པ་རེད། །
སྒྲིག་སྲོལ་ལམ་ལུགས་ཐད་དགོན་འདིའི་དབུ་བླ་རྨེའུ་ཚང་གིས་ གནང་
ཞིང༌། ཕྱག་མཛོད་དང་དབུ་མཛད་དགེ་སྐོས་བཅས་ཡོད་པ་སྒྲིག་སྲོལ་ལམ་
ལུགས་ཕྱག་ལེན་གནང་བ་སྤྱི་དང་མཚུངས། སྤྱི་ལོ་ ༡༩༦༡ལོའི་ཡིག་ཚགས་
ལྟར་ན་སྐབས་དེར་དགོན་བཞུགས་གྲྭ་གྲངས་ ༡༥ (ནག་ཆུ་ས་གནས་ལོ་རྒྱུས་
རིག་གནས་དཔྱད་གཞིར་ ༡༧) ཡོད་པ་འཁོད་འདུག སྔར་བོད་ས་གནས་
སྲིད་གཞུང་གི་དགོན་དེབ་ནང་སེན་ཚ་ཚོ་པ་ལ་དགོན་པ་དགའ་རི་ཟེར་པ་འདི་
མ་གཏོགས། གཡང་ཤོད་དགོན་ཟེར་བ་ཐེབས་མེད་པ་ཡིན་འདུག་ཞེས་དེ་ནི་
སེན་ཚ་དཔོན་རྒན་བསོད་ནམས་ལྷ་རྒྱལ་གྱིས་ཁྲལ་མི་འཁྲི་ཐབས་བྱས་པ་ཡིན་
སྐད་འཁོད་འདུག རིག་གནས་གསར་བརྗེའི་ལོ་བཅུའི་གོད་ཆགས་ཚབས་
ཆེན་བྱུང་རྗེས་ཏང་གི་མི་རིགས་སྲིད་ཇུས་དང་ཆོས་ལུགས་སྲིད་ཇུས་དོན་འཁྱོལ་
བྱུང་བར་བརྟེན་དགའ་རི་དགོན་ཡང་བོད་རབ་བྱུང་བཅུ་དྲུག་པའི་མེ་སྟག་(སྤྱི་
ལོ་ ༡༩༨༦）ལོར་བཀྲ་ཤིས་ལྷ་རྣམ་གྱིས་གཙོས་སྔར་ཡོད་ཀྱི་རྒན་གྲས་ཁ་ཤས་
སྒྲིག་འཛུགས་བྱས་ཏེ་ཉམས་གསོའི་ལམ་ཀ་གཉེར་བ་དང་རྒྱ་ཆེའི་མང་ཚོགས་ཀྱི་
392



ཤུགས་ཆེའི་རྒྱབ་སྐྱོར་འོག་དགོན་པ་ཉམས་གསོ་ཡག་པོ་བྱུང་བཞིན་ཡོད།
སྨྲས་པ། གང་གི་རྣམ་ཐར་དོན་བསྡུས་གཏམ་གྱི་རྒྱན། ། །
ཉུང་བསྡུས་ཚིག་གི་མེ་ཏོག་ཆུང་ཡང་རྫས། །
ལྟར་ཡང་རྣམ་པར་ཐར་བའི་དྭངས་པའི་ཚིག །
དཔྱོད་ལྡན་དབང་པོ་དང་བ་འདྲེན་སླད་བཀོད། །
རྡོ་རྟེང་དགོན་ངོ་མཚར་ཕུན་ཚོགས་གླིང་།
སྐྱེ་མེད་བོན་སྐུ་འགག་མེད་ལོངས་སྤྱོད་རྫོགས། །
གཉིས་མེད་སྤྲུལ་སྟོན་དབྱེར་མེད་སྐུ་གསུམ་འདུད། །
གང་རྟོགས་གསལ་འདེབས་རྡོ་དགོན་ངོ་མཚར་གྱིས། །
ལེགས་བཤད་ཀུན་གསལ་སྐལ་བཟང་ཕུན་ཚོགས་གླིང་། །
དགོན་འདིའི་ཆགས་གནས་ནི་རྒྱལ་ཤོད་བོན་ལུང་སྐྱ་མོའི་དཀྱིལ་རྒྱུད་དུ་
ཡིན་ཞིང༌། རབ་བྱུང་བདུན་པའི་ (སྤྱི་ལོ་ ༡༤༢༠)ཡས་མས་ན་བྲུ་ཀུན་་་་
དགའ་དབང་ལྡན་གྱིས་འདུལ་དགོན་ཕྱག་བཏབ། ཡུལ་དེར་མོ་ནམ་སྨུག་མོ་
མཆེད་བརྒྱད་ཀྱིས་ཕྱོགས་བཞི་ནས་སྲུང་བའི་ཚུལ་དུ་ཡོད་པ་རྒྱབ་རི་ཁྱུང་ཆེན་གྱི་
སྒྲོ་གཤོག་རྐྱང་འདྲ། གནམ་དབྱིབས་འཁོར་ལོ་རྩིབས་བརྒྱུད། ས་དབྱིབས་
པདྨ་འདབ་བརྒྱད། མདུན་དུ་རིགས་ལྔའི་གནས་ཤུག་ཤུག་སྡོང་ཆེན་པོ་ལྔ་
སྒྲིག་ཏུ་ཡོད་པའི་ས་ཆ་དེར་བོན་བསྟན་ཕྱི་དར་གྱི་བླ་རབས་ནས་གྲགས་ཆེ་བ་
གཡས་རུ་སྟོན་པ་བཅོ་བརྒྱད་ཀྱི་ནང་ཚན་སྟོང་རྒྱུད་ཐུགས་སྤྲུལ་བུ་སྟོན་མཚུངས་
མེད་བསོད་བློ་ཉིད་མདོ་ཁམས་སྟོད་སྨད་དུ་གནས་འགྲིམ་སྒོམ་སྒྲུབ་ ཕེབས་་་
བཞུད་དུ་ཞབས་བཅག་བྱིན་བརླབས་མཛད། དེའི་གོང་དུ་ཤེལ་སྐུ་གནམ་
393



གསལ་རྒྱལ་པོ་དང་བླ་དཔོན་སྦྲགས་མ་གནང་དུས་ནས་རྡོ་རྟེང་དུ་ཤེལ་སྐུ་ཚང་
བླ་བྲང་ལྟ་བུའི་གནས་གཞི་ཡོད་ཚོད་སྣང་། ཤེལ་སྐུ་ཁྲོ་བོ་རྒྱལ་མཚན་གྱིས་
ལྕགས་ནག་རྡོ་རྗེ་རྩེ་དགུ་གཏེར་ལས་དྲངས། ས་དེར་བྲུ་ཚང་གི་དགོན་པ་
ཆགས་ པར་རྡོ་གཏེར་དགོན་ཡང་ཟེར་བར་གྲགས། བྲུ་ཀུན་དགའ་དབང་
ལྡན་གྱིས་རྡོ་རྟེང་དགོན་བཏབ་པ་ཙམ་དུ་མ་ཟད་དེར་བླ་བྲང་རྒྱུན་འཛུགས་ཀྱིས་
དགོན་པ་སྐྱོང་ཞིང་རྒྱལ་བ་བྲུ་ཡི་ལུགས་ཀྱི་འདུལ་མཛོད་བཤད་ཁྲིད་དང་ཆོ་ག་
ཕྱག་ལེན་དར་བ་མཛད་པས། བར་ཁམས་ཁུལ་ནས་རྒྱལ་བ་སྨན་རི་བའི་་
ལུགས་ཇི་བཞིན་འཛིན་མཁན་བོན་དགོན་གྱི་ཁྲོད་ནས་ལེགས་ཤོས་སུ་གྱུར་བ་
མདོ་ཁམས་ནས་དེར་གྲྭ་ས་སྐྱོད་མཁན་ཁ་ཤས་ཡོང་བ་དང་། རྡོ་རྟེང་སྨན་རི་
བར་ མ་ ཟེར་ བའི་ སྙན་ གྲགས་ ཆེན་ པོ་ བྱུང༌ ཚུལ་ གླེང༌ རྒྱུན་ འཇགས་ ཡོད།
སྐབས་དེར་རྡོ་རྟེང་དགོན་ཕུན་ཚོགས་གླིང་ལ་བྲུ་ཚང་དང་ཤེལ་སྐུ་ཚང་གཉིས་ཀྱི་
བླ་བྲང་ཡོད་འདུག བྲུ་ཚང་བླ་བྲང་གི་བྱང་ངོས་སུ་ས་དགྲ་བཀག་བྱད་དུ་བྲུ་
ཀུན་དགའ་དབང་ལྡན་རིན་པོ་ཆེ་ཁོང་རང་ཉིད་ཀྱིས་འཛུགས་པ་གནང་བའི་
ཤིང་ཤུག་པའི་སྡོང་པོ་ཞིག་ཡོད་པ་ད་ལྟ་ཡང་བསྡད་ཡོད་པ་རེད། སྐབས་
འདིར་དགོན་འདིར་གྲྭ་པ་བརྒྱ་སྐོར་ཞིག་ཡོད་པ་དང་ཚོགས་རྒྱུན་ཡང་ལོ་གསུམ་
རེའི་ནང་ཁྲོ་བོ་འོད་ཟེར་འཁྱིལ་བའི་སྨན་གྱི་སྒྲུབ་པ་ཆེན་མོ་དང༌། གུ་ཡའི་
དབང་ཆེན། མཁའ་ཀློང་གསང་བའི་མདོས་ཆེན་ངོ་མཚར་རྒྱས་བཟློག་སོགས་
འཚོགས་སྲོལ་བྱུང་། རྒྱུན་གཏན་དུ་རྒྱལ་བ་སྨན་རི་བའི་ཚོགས་རྒྱུན་དང་ཆ་
འདྲ་བ་མཆིས། བྲུ་ཤེལ་གཉིས་ཀྱིས་དགོན་པ་སྐྱོང་སྐབས་ཀྱི་ལྷ་ཁང་དེའི་གཟོ་
དབྱིབས་ཉམས་མཚར་ཞིང་ཁྱད་དུ་འཕགས་པ་ཞིག་ཡོད་པ་ནི། བར་ཁམས་
ཁུལ་གྱི་དགོན་པ་ཚོའི་ལྷ་ཁང་གཞན་དང་བསྡུར་ན་འབུར་དུ་ཐོན་པའི་ཁྱད་ཆོས་
ཞིག་ཏུ་ལྡན་ཡོད་པ་རེད། ཀ་བ་ལ་མཚོན་ན་དཀྱིལ་གྱི་ཀ་རིང་དགུ་ཡོད་པ་ཀ་
བ་བུམ་བརྐོས་ཅན་དང༌། ཀ་ལོ་ཁྱུང་བརྐོས་ཅན། ཀ་གདན་རུས་སྦལ་་
394



བརྐོས་མ། ཕྱོགས་མཚམས་ཀྱི་ཀ་བ་བརྒྱུད་ནས་གདུང་འཛིན་པ་གྲྭ་བརྩེགས་
མས་ཤིང་བརྩེགས་ཡར་འདེགས་བྱས་པ། དབུས་སུ་མདོ་གཡུང་དྲུང་ཀློང་
རྒྱས་དང༌། ཞི་བ་གཡུང་དྲུང་ཡོངས་རྫོགས། ཁྲོ་བོ་དབང་ཆེན་མུ་ཊ་ལྷ་ཡི་
དཀྱིལ་འཁོར་བཅས་དཀྱིལ་འཁོར་ཆེན་པོ་བཞི་མར་སྦུབས་སུ་ཡོད་པ། ཕྱིའི་
འཁྱམ་ར་གཡུང་དྲུང་དྲ་བས་བཀོལ་དཀྲོལ་སྤྲུས་པ་སོགས་ཡོད་པ་རེད། བྲུ་
ཀུན་དགའ་དབང་ལྡན་གྱིས་རྡོ་དགོན་དངོས་སྐྱོང་གནང་རྗེས་ཀྱི་དུས་ཡུན་གང་
མཚམས་རིང་བུ་ཚང་ནས་ཤེལ་སྐུ་བླ་བྲང་དང་སྦྲེལ་མས་ཞལ་འཛིན་གནང་གི་
ཡོད་རབས་འདུག དགོན་འདིའི་དབུ་བླ་ཤེལ་སྐུ་ཚང་ནི་སྟོང་ཆེན་དམུ་ཚ་
གྱེར་མེད་ཀྱི་གདུང་ལས་བྱུང་བ་ཤེལ་ཞིག་གནམ་སྲས་ ( གསས་)རྒྱལ་པོ་ནས་
བརྒྱུད་སྐྱོང་ཤེལ་བླ་སྨོན་ལམ་བཀྲ་ཤིས་དང་ནམ་མཁའ་འོད་ཟེར། གཡུང་
དྲུང༌ རྒྱལ་ མཚན། ནམ་ མཁའ་ རྒྱལ་ མཚན། རྣམ་ རྒྱལ་ ཚུལ་ ཁྲིམས།
གྲགས་པ་རྣམ་རྒྱལ། དེ་ནས་བྱང་ཤེལ་ཞིག་ནས་གདན་དྲངས་ པའི་ ཤེལ་བླ་
རྒྱལ་མཆོག་ཉི་མ། ནམ་མཁའ་རྒྱལ་པོ། ནམ་མཁའ་བསོད་རྒྱལ། ལྷུན་
གྲུབ་དབང་རྒྱལ། རྒྱལ་བ་ཚུལ་ཁྲིམས་སོགས་རིམ་བརྒྱུད་ཟམ་མ་ཆད་པ་ད་
བར་བཞུགས་ཡོད། དེ་དག་རྣམས་ཀྱིས་ཐོག་མར་བླ་བྲང་དང་དགོན་པ་སྟེ་
གོན་གནང་བ་དང་། དེ་ནས་བྲུ་ཚང་དང་ལྷན་དུ་དགོན་བཏབ་རྒྱས་བསྐྲུན་
གནང་བ། བར་སྐབས་བེ་བོ་བླ་མ་ཟེར་བ་རྡོ་དགོན་དུ་བྱོན་བཞུགས་གནང་བ་
དེ་དང་ཟུང་འབྲེལ་དགོན་འཛིན་གནང་བ། མཐར་ཤེལ་སྐུ་བླ་མ་རྐྱང་པས་རྡོ་
དགོན་གྱི་དབུ་བླ་གནང་བ་བཅས་ཀྱི་ལོ་རྒྱུས་བྱུང་ཡོད། གོང་གསལ་ཤེལ་བླ་
རྣམས་ ཀྱི་ ནང་ ནས་ འགའ་ ཞིག་ ནི་ འདུལ་ འཛིན་ གྱི་ སྐྱེས་ བུ་ ཡིན་ པ་ དང་།
འགའ་ཞིག་ནི་རྩོད་མེད་ཀྱི་གཏེར་སྟོན་ཡིན་པ་མ་ཟད། བླ་མ་མཁའ་འགྲོའི་
གནང་བ་ཐོབ་པའི་དུས་མཆོད་ཁག་གི་ཕྱག་བཞེས་བདུད་རྩི་ཁེ་ཁར་ཟེར་བ་རང་
ལུགས་ཀྱི་ཐུན་མོང་མ་ཡིན་པ་གསར་གཏོད་གནང་ཡོད། ཤེལ་བླ་གཡུང་དྲུང་
395



རྒྱལ་མཚན་གྱི་རྟེན་དྲི་མེད་ཤེལ་སྐུ་གནས་ཆེན་ཀོང་པོ་བོན་རིའི་ཤེལ་སྦུག་ནས་
གཏེར་དུ་དྲངས་པ་གཏེར་བདག་བཙན་རྗེ་དམར་པོ་དེ་ཡང་རྡོ་དགོན་གྱི་རྒྱུན་
གསོའི་བཀའ་སྐྱོང་དུ་བྱེད་སྲོལ་ཆགས་ཡོད། དྲི་མེད་ཤེལ་སྐུ་གཏེར་འདོན་གྱི་
བླ་མ་ཡིན་སྟབས་དེ་ཚུན་རྒྱལ་ཤོད་ཀྱི་ཤེལ་ཞིག་བླ་མ་ལ་ཤེལ་སྐུ་བླ་མ་ཞེས་པའི་
མིང་ཆགས་པ་ཡིན་འདུག །
རྟེན་གསུམ་གཙོ་བོ་ནི། ཁྲོ་བོ་གཙོ་མཆོག་སྐུ་ཚད་མཐོ་གང་གི་ཚད་ཙམ་
ཡོད་པ་དེའང་དགོན་པའི་འགྲམ་གྱི་ ཁྲོ་ཚང་ཆུ་འགོ་ནས་ཤེལ་བླ་ཁྲོ་བོ་རྒྱལ་་
མཚན་གྱིས་གཏེར་དུ་བཞེས་ཚུལ་རྟེན་བཤད་དུ་གསལ་ཡོད། ཤེལ་སྐུ་བླ་བྲང་
དང་རྡོ་དགོན་ངོ་མཚར་ཕུན་ཚོགས་གླིང་ལ་རྟེན་གསུམ་སྒམ་ལྔ་དང་ལྷ་ཁང་དུ་
གསེར་སྐུ་གསེར་གདུང་དང་འཇིམ་བརྙན་སོགས་བྱིན་བརླབས་ཀྱི་ཚན་ཁ་ཐུལ་
ལེ་བ་དུ་མ་ཞིག་ཡོད་པ་དང་། གསུང་རྟེན་མདོ་འཛམ་གླིང་རྒྱན་ཞེས་པ་་་
ཁམས་ཆེན་དུམ་པ་བཅུ་དྲུག་འཛམ་བུའི་ཆུ་གསེར་གྱིས་བྲིས་པ་དེའང་ཡིག་འབྲུ་
རེ་ལ་གསེར་ཞོ་གང་དང་ཚགས་ རེར་གསེར་སྐར་རེ་ཡོད་པས་རྒྱལ་ཤོད་དུ་དེ་
དག་མིང་གྲགས་མངའ་བ་དེའང་རྡོ་རྟེང་དགོན་པའི་གསེར་ཆོས་ནི་ཞོ་འབྲུ་སྐར་
ཚགས་ཟེར་སྲོལ་མཆིས། གསེར་དེའི་ལོ་རྒྱུས་ནི། ཡག་ཟམ་ཁའི་ཆུ་བདག་
དགེ་བསྙེན་ཆེན་པོས་ཤེལ་སྐུ་བླ་དགོན་ལ་དད་འཐུས་དངོས་གྲུབ་ཀྱི་ཚུལ་དུ་
གསེར་ཉ་ཆ་གཅིག་ཕུལ་བ་དང༌། བླ་དགོན་གཉིས་ཀྱིས་གནས་ཚུལ་དེ་གཞན་
ལ་གྱུར་ན་གོང་རིམ་གྲགས་ཅན་བླ་དཔོན་གྱིས་འཕྲོག་པར་དོགས་ནས་གསང་
ཐབས་ཀྱིས་གསེར་ཉ་བརྡར་ནས་གསེར་འབུམ་ བྲིས་ པ་ཡིན་ཚུལ་ཤོད་སྲོལ་་
འདུག ཆགས་འཇིག་དར་རྒུད་ཡོང་བ་དེ་བརྟན་གཡོའི་ཆོས་ཉིད་ཡིན་པ་
བཞིན་བླ་དཔོན་སྦྲགས་མའི་ཤེལ་སྐུ་ཚང་དེ་ཁག་ཁ་ཤས་སུ་གྱེས་པ་དང་གཅིག་
ཤོས་རྡོ་དགོན་གྱི་དབུ་བླ་ཤེལ་སྐུ་བླ་བྲང་ཡང་སྲས་ཁག་ནང་ཁུལ་མ་མཐུན་ནས་
དགོན་པ་ལས་བྲལ་ཏེ་མདའ་ཁར་ཁྱིམ་དུད་གཉིས་སུ་བྱས་ཏེ་དམངས་ཁྲོད་ཁྱིམ་
396



པའི་གནས་སུ་ལྷུང་། བྲུ་ཚང་བླ་བྲང་ཁ་འཛིན་དང་སྐྱོང་མཁན་མེད་པར་གྱུར།
དེ་དང་ཕྱོགས་མཚུངས་བྱང་ནས་ཐོན་ཡོང་བའི་བེའོ་བླ་མ་ཞེས་པ་རྡོ་རྟེང་དགོན་
དུ་གཏན་བཞུགས་གནང་བ་དང་ ཐོག་མར་བསྟན་ལ་སྨན་པ་ལྟར་ཡོད་རུང་
མཐར་ལྡོག་ཕྱོགས་སུ་གྱུར་ནས་ནང་འགལ་གྱིས་ཁ་མཆུ་བསླངས་ནས་ཉམས་
ཉེས་ཀྱི་རྩ་བ་བཙུགས་པ་བཅས་དུས་དང་ལས། རྒྱུ་དང་རྐྱེན་མང་པོ་ཚོགས་
པའི་དགོན་པའི་བསྟན་པ་དང་བླ་མའི་མཛད་འཕྲིན་ཉམས་པའི་ཕྱོགས་སུ་ལྷུང་།
རྡོ་རྟེང་སྨན་རི་བར་མ་ཟེར་བའི་འདུལ་དགོན་དགའ་རབ་དེ་མཐར་སེར་ཁྱིམ་གྱི་
དགོན་པ་ཞིག་ཏུ་གྱུར་བ་མ་ཟད་རྟེན་གསུམ་བང་ཆུང་བ་རྣམས་ཕྱོགས་ཕྱོགས་སུ་་
འཐོར་གྱུར་ཕྱིན། བླ་མ་ལྷ་ཐོག་ཞེས་པ་དང་ལྷ་མགོན་གཉིས་ཡུལ་ཐོན་ནས་
འཁྱམས་པ་དང་དགོན་པ་འཐོར་རྒྱུའི་མཚམས་སུ་སླེབས། སྐབས་དེར་གུར་
བཞི་སྡེ་དཔོན་ནས་དེའི་གོང་གི་བསླབ་བྱ་བླངས་ཏེ་རྡོ་རྟེང་དགོན་ངོ་མཚར་ཕུན་
ཚོགས་གླིང་རྩ་འཐོར་མི་འགྲོ་བ་ཉམས་གསོ་བྱེད་རྒྱུར་གྲོས་གཏན་བྱུང་ནས་དབུ་
བླ་ཡང་གླས་རྒྱུད་དུ་བཞུགས་པའི་ཤེལ་སྐུ་བླ་ཁག་གཉིས་ཀྱིས་རེ་མོས་འགན་
འཁུར་གནང་རྒྱུ་དང་། དཀོར་ས་དགེ་ཁོངས་ལ་གཞིགས་པའི་སེར་ཁྱིམ་གྲྭ་པ་
བཞི་བཅུའི་སྐོར་ལས་མི་ཉུང་བ་གཏན་ཕབ། མཆོད་ཐེབས་ཞིང་ནོར་ གྲོང་
དུད་ངེས་གཏན་ལ་ བཀྲམ་པ། རྩ་བའི་རྩིས་སྤྲོད་ལོ་མའི་གཏོང་སྒོ་ སོགས་་
གཏན་འཁེལ། དེ་བཞིན་ལྷ་ཁང་ཉམས་གསོ་དང་ནང་རྟེན་འཐོར་བ་ཚུར་
འཁོར་ཡོང་ཐབས་བཅས་ཀྱི་བྱ་བར་འབད་སྒྲུབ་གང་འཚམས་བྱས་པས་ནང་
རྟེན་ཁྲོ་བོ་གཙོ་མཆོག་གི་སྐུ་དེ་རྫོགས་གྲོ་སྐད་ནས་ཚུར་སླུ་ཐུབ་པ་བྱུང་ཁར་ལྷ་
ཁང་དབུ་རྩེ་གསར་སྤོས་དང་། འཇིམ་སྐུ་གསར་བཞེངས། རྟེན་དུང་འཕར་
ཆེན་འཕར་ཆུང་ངམ་སད་ནེ་གའུ་ཡི་སྒྲུབ་དུང་དང༌། ཏི་ཏི་མེ་སླག་ཅན་གྱི་
སྒྲུབ་དུང་སོགས་གཞན་གྱུར་མེད་པའི་སྲུང་ཉར་མཛད། །
རྒྱུད་པ་ཉམས་བཞེས་ནི། བོན་སྐྱོང་སྒྲུབ་པ་དང་། འཁའ་ཀློང་་་་
397



གསང་མདོས། ངོ་མཚར་རྒྱལ་བཟློག་སོགས་བོད་ཟླ་དང་པོའི་ཚེས་ ༣ ནས་མེ་
ཏོག་མཆོད་པ་ཉིན་ ༢ ༥དང་། བོད་ཟླ་ ༥ པའི་ཚེས་ ༡༣ནས་རྣམ་རྒྱལ་བོན་
སྐྱོང་སྒྲུབ་མཆོད་ཉིན་ ༡༥ བོད་ཟླ་༨ པའི་ཚེས་ ༡༠ ནས་སྨྱུང་གནས་དང་ཆོ་
ག་བཅུ་གཉིས་ཉིན་ ༡༠ ཞི་ཁྲོ་ཉིན་ ༡༥ བོད་ཟླ་ ༡༠ པའི་ཚེས་༢༠ནས་
དགུ་གཏོར་རྟག་ལྷ་གེ་གོད་བྱམས་མ་བཅས་ཉིན་ ༡ ༡ བཅས་འཚོགས་ཀྱི་ཡོད་པ་
རེད།
སྒྲིག་སྲོལ་ཐད་དགུ་བླ་གཉིས་དང་དབུ་དགེ་གཉིས་བཅས་བཅའ་ཡིག་
ནང་འཁོད་ལྟར་སྒྲིག་སྲོལ་ལམ་ལུགས་སྤྱི་དང་མཚུངས། སྤྱི་ལོ་ ༡༩༦༡ལོའི་
ཡིག་ཚགས་ལྟར་ན་སྐབས་དེར་འདུས་གྲྭ་༩ལས་མེད་ཚུལ་འཁོད་ཀྱང་ནག་ཆུ་ས་
གནས་ལོ་རྒྱུས་རིག་གནས་དཔྱད་གཞིར་ གཞིགས་ན་དགོན་བཞུགས་ གྲྭ་པ་་་་
༩ ༠ ཡོད་པ་འཁོད་འདུག དེ་རྗེས་རིག་གནས་གསར་རྗེའི་གནོད་སྐྱོན་འོག་
སླར་ཡང་འཐོར་ཞིག་ཏུ་ཕྱིན། བོད་རབ་བྱུང་བཅུ་བདུན་པའི་མེ་ཡོས་ (སྤྱི་ལོ་
༡༩༨༧)ལོར་བསྐྱར་གསོ་ཞུས་ནས། ཤེལ་བླ་འབྲུག་སྲས་དང་མདོ་སྔགས་
བསྟན་འཛིན་གྱིས་ གཙོ་བོ་གནང་བའི་ རྒན་ གྲྭ་ ༡༠ ཙམ་དང་དད་ལྡན་མང་་་
ཚོགས་ཀྱི་རྒྱབ་སྐྱོར་འོག་ད་ལྟ་འདུ་ཁང་ཕྱི་ནང་སྟེང་ཤོད་ཆ་ཚང་གྲུབ་བཞིན་
ཡོད་པ་རེད།
སྨྲས་པ། མཐོང་ཐོས་མྱོང་གསུམ་ཁོ་ལག་ཉག་ཕྲ་བའི། །
སྔོན་སོང་ལོ་རྒྱུས་མ་རྟོགས་ཕྲང་དོག་པོར། །
ལོ་ཟླ་ཞག་ཚོད་བགྲང་ཡས་ཆུ་གཉེར་ལས། ། །
བསྐལ་བའི་དབྱིངས་སུ་ཡལ་ཡང་ཟེགས་མ་ཙམ། །
398



དངུལ་ཁོ་དགོན་གཡུང་དྲུང་དར་རྒྱས་གླིང་། །
མཁྱེན་པའི་སྟོབས་ཀྱིས་ཤེས་བྱ་མ་ལུས་གཟིགས། །
བརྩེ་བའི་ཐུགས་རྗེས་འགྲོ་ཀུན་ཉོན་མོངས་སེལ། །
བོན་ཉིད་སྙིང་པོ་རྗེས་འཛིན་དངུལ་ཁོ་དགོན། །
གཡུང་དྲུང་གཙུག་གཤེན་སྡེ་འཛིན་དར་རྒྱས་གླིང་། །
བོད་རབ་བྱུང་བཞི་པའི་ནང༌(སྤྱི་ལོ་ ༡༢ ༤ ༠ སྐོར་ཡས་མས་）སུ་མཚན་
ལྡན་དྲུང་ཧ་རའི་སྙན་རྒྱུད་བོན་བདག་དང་སློབ་མ་ཡིན་པ་ཀྱུ་ར་འོད་ཟེར་རྒྱལ་
མཚན་ནས་ད་ལྟའི་དངུལ་ཁོ་གྲོང་པའི་ཁྲོད་དེར་ཕྱག་བཏབ། འདི་ཡང་་་
སྔགས་དགོན་རྙིང་ཁུངས་ཐབ་ཆུང་ནང་གི་མེ་ཚ་བ་ལྟ་བུ་ཞིག་ཡོད་པ་དང༌།
ཡར་འཕེལ་མར་ཉམས་དེ་ཙམ་མེད་པ་ཡུན་རིང་གནས་མུར་བླ་མ་སུ་ཡིས་སྐྱོང་
བ་ཤོད་སྲོལ་ཁ་གསལ་མེད་རུང་ས་དེ་གའི་རུས་རྒྱུད་བླ་མ་ཀོ་བོ་རག་ཤི་ཤེལ་སྐུ་
བཅས་ཀོ་རག་ཤེལ་གསུམ་ནང་ནས་ཀོ་བོ་བླ་མ་ཁྲི་གདུང་གང་རུང་འགའ་ཡིས་
དངུལ་དགོན་དུ་བཞུགས་སྐྱོང་གནང་ཡོད་འདུག དེ་རྗེས་རབ་བྱུང་བཅོ་ལྔའི་
ནང་ཁྱུང་ཡུལ་བྲག་དམར་རི་མདུན་རི་ཁྲོད་ཀྱི་མེ་སྟོན་ཉི་མ་རྒྱལ་མཚན་དང་
གྲུབ་ཆེན་སྨོན་ལམ་རྒྱལ་མཚན་གྱི་དངོས་སློབ་སྟག་ཞིག་རིན་ཆེན་དབང་ལྡན་
ཀོང་པོར་ཕེབས་ལམ་རྒྱལ་ཤོད་ཀྱི་སྡེ་དགོན་ཚོ་དང་མཆོད་ཡོན་གྱི་འབྲེལ་བ་ཟབ་
པོ་བྱུང་། ཤེལ་སྐུ་ལྡེང་ཚོའི་རེ་བ་བཞིན་རི་ཁྲོད་ཚང་གིས་དངུལ་ཁོ་དགོན་པ་
སྐྱོང་རྒྱུའི་བགྲོས་གླེང་བྱུང་ནས། ཁོང་ཉིད་རྗེས་སུ་དེར་བཞུགས་དགོན་སྐྱོང་
གནང་རྒྱུའི་ཞལ་བཞེས་ཐོབ། ལོ་ཤས་རྗེས་སྟག་ཞིག་རིན་ཆེན་དབང་ལྡན་
རིན་པོ་ཆེ་དང༌། ཁོང་གི་གཅེན་པོ་འདུལ་འཛིན་པ་ཚུལ་ཁྲིམས་རིན་པོ་ཆེ་
399



བཅས་རྒྱལ་ཤོད་དུ་བྱོན་ནས་དངུལ་ཁོ་དགོན་གི་དབུ་བླ་གནང་། རབ་བྱུང་
བཅོ་ལྔའི་དུས་མཇུག་ནང་དངུལ་ཁོ་དགོན་དེ་དངུལ་ཁོ་གྲོང་པ་ནས་བྲལ་ཏེ་རྒྱབ་
རི་རི་ཕུག་ཀྱི་ལྡེབས་སུ་སྤོ་འཛུགས་ཀྱིས་ཕྱག་འདེབས་མཛད། དེར་རྣམ་ཀློང་
གཉིས་གྱི་དཀྱིལ་འཁོར་ཞལ་ཕྱེས་ཏེ་ས་གཞི་བྱིན་གྱིས་བརླབས་པ་དང༌། ལྷ་
ཁང་རྨང་ཐིག་འདེབས་སྐབས་རྟེན་འབྲེལ་གྱི་མཚན་མ་ཁྱད་པར་ཅན་བྱུང་བར་
གྲགས་སོ། སྐབས་དེར་རི་བོ་དགེ་ལུགས་པའི་ཆོས་རྒྱུན་འཛིན་གནང་བ་བན་
དཀར་སྟག་ཕུ་ཆོས་རྗེ་ངག་དབང་བསྟན་འཛིན་རྒྱ་མཚོས་བོན་དགོན་དངུལ་ཁོ་
དགོན་གསར་གཞེངས་ལ་རྟེན་འབྲེལ་གྱི་སྐྱེས་སུ་ཇ་འབྲུ་སོགས་དངོས་པོ་སྤམ་
མཐོ་བ་བསྩལ་གནང་བྱུང་ཡོད། དངུལ་ཁོ་དགོན་གསར་པའི་རྟེན་དང་་་་
བརྟེན་པ་བཅས་ལེགས་གྲུབ་བྱུང་རྗེས། སྟག་ཞིག་རིན་ཆེན་དབང་ལྡན་རིན་
པོ་ཆེས་དངུལ་ཁོ་དགོན་དར་རྒྱས་གཡུང་དྲུང་གླིང་དུ་རྒྱལ་ཤོད་ཡུལ་གྱི་གཡུང་
དྲུང་བོན་བསྟན་འཛིན་པའི་རི་དགོན་ཚང་མ་ཞུགས་པའི་ཁྲོ་བོ་འོད་ཟེར་འཁྱིལ་
བའི་སྨན་གྱི་སྒྲུབ་ཆེན་སྔར་ན་མ་གྲགས་པའི་གཟབ་རྒྱས་ཆེན་པོ་ཞིག་འཚོགས།
སློབ་མ་རྣམས་ལ་དྲང་ངེས་ཀྱི་ཟབ་ཁྲིད་བློ་དང་འཚམས་ པ་ རྒྱུན་དུ་བསྩལ།
དགོན་སྡེ་རེ་རེ་བཞིན་ལ་བསྙེན་བཀུར་ཚོགས་སྦྱོར་གྱ་ནོམ་པ་རྟག་ཏུ་གནང་།
ལོ་ལོ་བཞིན་གནས་སྨིན་གྱི་དགེ་ཚོགས་ སྟོབས་པོ་ཆེ་བསྒྲུབས། དངུལ་ཁོ་་་
དགོན་གྱི་འདུ་ཚོགས་ཚོགས་རྒྱུན་སྒྲིག་ལམ་སོགས་ཉམས་པ་སོར་ཆུད་དང་མི་
ཉམས་གོང་འཕེལ་མཛད། རབ་ཏུ་བྱུང་བ་དང་ སེར་ཁྱིམ་འདྲེས་པའི་ གྲྭ་་་
-གྲངས་ཀྱང་སྔར་བས་མང་དུ་འཕེལ་བ་བཅས་བྱུང༌། བླ་མ་འདི་ནི་རྟེན་དགེ་
བསྙེན་ཡིན་པའི་སྔགས་བཙུན་སྒྱུར་ལམ་གསང་བ་སྔགས་ལ་མྱོང་རྟོགས་་་་་་་
བསྙེམས་པ་སྣང་གྲགས་དྲན་གསུམ་ལྷ་སྔགས་ཡེ་ཤེས་སུ་ཤར་ཞིང་མཁྱེན་བརྩེ་
ནུས་པའི་བདག་ཉིད་ཅན་ཡིན། ཁོང་གིས་གསའ་ཕུའི་སེང་གེ་གནམ་རྫོང་
བྲག་ནས་ཚོགས་བདག་རོལ་བའི་ཤོག་སེར་དང་། ཚེ་དབང་གི་སྐུ་གཏེར་ལས་
400



བཞེས་ ཡོད་ པ་ སོགས་ མཛད་ པ་ ཁྱད་ ཐོན་ ཅན་ མང་ པོ་ མངའ་ བ་ ཞིག་ ཡིན།
ཁོང་གི་མཛད་རྣམ་པོ་ཏི་གཅིག་ཡོད་པ་མཐོང་མྱོང་རྣམས་ནས་བླ་མ་དེ་སྤྱིར་
གཏང་གི་བླ་མ་ཞིག་མིན་པར་ངེས་ཤེས་བྱུང་བ་ཡོད། རྣམ་ཐར་ནང་བླ་མ་
འདི་བོད་རབ་བྱུང་ ༡༥ པའི་ཆུ་ལུག (སྤྱི་ལོ་ ༡༨༨༣）ལོར་འཁྲུངས་པ་་་
གསལ། ཏཱ་ལའི་སྐུ་ཕྲེང་བཅུ་གསུམ་པ་རྒྱལ་བ་ཐུབ་བསྟན་རྒྱ་མཚོས་དངུལ་ཁོ་
དགོན་བླ་ལ་དམིགས་བསལ་གྱི་བཀའ་གཏན་ཤེ་བམ་གནང་ཡོད་པ་རེད། བླ་
མ་འདི་ཡིས་དངུལ་ཁོ་དགོན་སྐྱོང་སྐབས་དར་རྒྱས་གཡུང་དྲུང་གླིང་མིང་དོན་
མཚུངས་པའི་དར་རྒྱས་བྱུང་ཡོད། དེ་ནས་དུས་རབས་འདིའི་ལོ་རབས་ཉི་ཤུ་
པའི་འགོར་བླ་མ་སྐུ་མཆེད་གཉིས་སྔ་རྟིང་གིས་འདས་གྲོངས་སོང་བ་རེད། སྐུ་
གྲོངས་སྐབས་ཀྱང་རང་དབང་ཐོབ་པའི་སྣང་ཚུལ་དང་བཅས་ཐུགས་དམ་དྲང་
པོར་བཞུགས་ནས་གཞན་དོན་དུ་གཤེགས། སྐུ་གདུང་བཞུ་འབུལ་སྐབས་དབུ་
ཐོད་ལ་བདེ་གཤེགས་གཙོ་བཞིའི་ས་བོན་བཀྲ་ལམ་མེ་བ་ཞིག་ རྟེན་སྐལ་དུ་
བཞུགས་སོ། །
དགོན་པ་འདིའི་རྒྱུད་པ་ཉམས་བཞེས་ནི། གཙོ་བོ་ཁྲོ་བོ་ཞི་དྲག་གཉིས་
དང་། དེ་ མིན་ ཆོས་ ཁག་ བཅུ་ གཉིས། ཚེས་ དུས་ མཆོད་ བཅས་ དང་།
སྤྱིར་དགོན་འདི་ནི་བོན་གསར་རྙིང་འདྲེས་མའི་དགོན་པ་ཞིག་ཡིན་པར་བརྟེན་
ཚོགས་རྒྱུན་ཡང་དེ་མཚུངས་ཡིན་པ་སྟེ། བོད་ཟླ་དང་པོའི་ཚེས་༢ནས་མཉམ་
མེད་དང་སྟོན་པའི་དུས་ཆེན་ལ་མཉམ་མེད་བླ་སྒྲུབ་དང༌། ཞི་ཁྲོ། མེ་ཏོག་
མཆོད་པ་བཅས་ཉིན་ ༡༢ དང། བོད་ཟླ་༢ པའི་ཚེས་ ༡༥ལ་མེ་ཏོག་མཆོད་པ་
ཉིན་༡ བོད་ཟླ་ ༢ པའི་ཚེས་༡༥ལ་མེ་ཏོག་མཆོད་པ་ཉིན་༡ བོད་ཟླ་༤ཚེས་
༡༥ལ་མེ་ཏོག་མཆོད་པ་ཉིན་༡ བོད་ཟླ་༥པའི་ཚེས་ ༡༠ནས་དབྱར་མཆོད།
རྣམ་རྒྱལ་འདས་མཆོད། ཀུན་རིག་རྒྱལ་བ་རྒྱ་མཚོ། དྲན་པ་ཡབ་སྲས་་་
ཚོགས་འཁོར། སྨྱུང་གནས་མེ་ཏོག་མཆོད་པ་བཅས་ ཉིན་ ༡༠ བོད་ཟླ་་
401



༦པའི་ཚེས་ ༡༥ལ་མེ་ཏོག་མཆོད་པ་ཉིན་༡ བོད་ཟླ་༧པའི་ཚེས་ ༡༥ལ་ཀློང་
རྒྱལ་ཉིན་༡ བོད་ཟླ་༨ པའི་ཚེས་༡༥ལ་ཀློང་རྒྱལ་ཉིན་༡ བོད་ཟླ་༡༠པའི་
ཚེས་ ༡༠ནས་མ་ཏྲི་བུམ་སྒྲུབ། བྱམས་མ། ཕུར་སྒྲུབ། དབང་མཚམས་
བཅས་ ཉིན་ ༡༦ བོད་ཟླ་ ༡༡ པའི་ནང་བོན་སྐྱོང་ཚོགས་འཁོར་ཀློང་ རྒྱལ་
བཅས་ཉིན་ ༩ བོད་ཟླ་ ༡༢ པའི་ནང་ཀློང་རྒྱལ་ཉིན་ ༡་བཅས་འཚོགས་ཀྱི་
ཡོད་པ་རེད། །
ནང་རྟེན་གཙོ་བོ་ནི། ཞི་བ་ཀུན་བཟང་ཨ་སྒོར་གྱི་སྣང་བརྙན་ལི་མ་ཞིག་
དང༌། སྟག་ཞིག་རིན་ཆེན་དབང་ལྡན་གྱིས་གསའ་ཕུ་ནས་གཏེར་ནས་བཞེས་
པ་ཚེ་དབང་རིག་འཛིན་གྱི་སྐུ་ལི་མ་ཞིག གཞན་ཡང་རིག་འཛིན་ཚེ་དབང་
ཆེན་པོའི་སྒྲུབ་དུང་དང༌། སྟག་ཞིག་རིན་ཆེན་དབང་པོ་རིན་པོ་ཆེའི་དབུ་
ཡོངས་གཙོ་བཞིའི་ས་བོན་རང་བྱོན་ཐོན་ པ་ གཅིག སྟག་ཞིག་ཚུལ་ཁྲིམས་
རིན་པོ་ཆེའི་དབུ་ཀླད་ལས་ཐོན་པའི་རིང་བསྲེལ་ཤ་རི་རམ་དང་། མེ་རི་རམ།
ཆུ་རི་རམ་གསུམ། ཤེལ་བླ་གྲགས་པ་རྣམ་རྒྱལ་གྱི་དབུ་ཡོངས་ལས་རིང་བསྲེལ།
གཏེར་ མ་ཟངས་རྟགས་བདུན་པ། གསས་ཁང་གཉིས་ལ་རིང་བསྲེལ་གྲུབ་པ་
ཚེམས་སེར་སྐུ་གཉིས། ལྷ་ཡི་ཐུགས་ཀར་བཞུགས་པའི་གཏེར་སྐུ་རྩ་ཆེན་བཞི་
དང་། ཤང་སྦུབ་ཤེར་བྲག་ཅན་ཞེས་པ་བཅས་བཞུགས་ཡོད་པ་རེད། །
སྒྲིག་སྲོལ་ལམ་ལུགས་ནི་དགོན་གྱི་བཅའ་ཡིག་ལྟར། སློབ་དཔོན་གཅིག་
དང༌། དབུ་མཛད་གཅིག དགེ་སྐོས་གཅིག སྤྱི་པ་གསུམ། ཕྱག་་་་་
མཛོད་དང་གཉེར་པ་བཅས་དབུ་ཆོས་ལས་སྣེ་བརྒྱད་ཀྱིས་སྒྲིག་སྲོལ་ལག་བསྟར་
གནང་གི་ཡོད་པ་རེད། སྤྱི་ལོ་ ༡༩༦༡ལོའི་ཡིག་ཚགས་ལྟར་ན་སྐབས་དེར་
དགོན་བཞུགས་གྲྭ་གྲངས་ ༣ ༠ (ནགས་ཆུའི་ལོ་རྒྱུས་རིག་གནས་ཀྱི་དཔྱད་གཞིར་
དགོན་བཞུགས་གྲྭ་གྲངས་ ༩ ༠）ཡོད་པ་འཁོད་འདུག རིག་གནས་གསར་
བརྗེའི་སྐབས་སུ་དགོན་འདི་མིང་གི་ལྷག་མར་གྱུར། ཏང་གི་མི་རིགས་སྲིད་
402



ཇུས་དང་ཆོས་ལུགས་སྲིད་ཇུས་དོན་འཁྱོལ་བྱུང་རྗེས་དངུལ་ཁོ་དགོན་བོད་རབ་
བྱུང་བཅུ་དྲུག་པའི་ཤིང་གླང༌(སྤྱི་ལོ་༡༩༨༥）ལོར་ཨ་བུ་བསམ་མེད་དང་ཐུབ་
བསྟན་གྱིས་གཙོས་མི་ལྔ་ཡིས་འགན་བཞེས་གནང་སྟེ་མང་ཚོགས་ཀྱི་རོགས་སྐྱོར་
ལ་བརྟེན་ནས་ཉམས་གསོ་གྲུབ་བཞིན་ཡོད་པ་རེད། །
སྨྲས་པ། འདི་ལྟར་བགྱིས་པའི་སྲོལ་རྒྱུན་ཐོར་བུ་དག །
སླད་ཀྱི་མཐོང་ཐོས་རྒྱུས་མངའ་ལོན་ཕྱིར་དུ། །
མཐོང་མྱོང་མེད་རྐྱེན་ཚིག་དོན་ཉུང་ནའང་། །
དགོས་མེད་མ་ཡིན་དོན་བཟང་ལྡན་གྱུར་ཅིག །
དཔལ་ལྡན་ཀླུ་མཁར་དགོན།
གནས་ལུགས་ཅི་བསྟན་བསྟན་པ་རབ་མཁྱེན་པའི། །
གང་ཞིག་ཅི་ཐོས་ཐོས་མ་ཉིད་དུ་བསྟོད། །
ཤེས་བྱ་དོན་རྟོགས་རྟོགས་ཚད་གཤིས་བཞིན་དུ། །
བསྟོད་ཚིགས་ལེགས་དཔལ་དཔལ་ལྡན་ཀླུ་མཁར་དགོན། །
དཔལ་ལྡན་ཀླུ་མཁར་དགོན་ནི་བོད་རབ་བྱུང་བརྒྱད་པའི་ནང་སྐོར་ (སྤྱི་
ལོ་ ༡༩༦༠ ཡས་མས་） སུ་ཞུ་བཙུན་གཡུང་དྲུང་ཧྲི་འོད་ཀྱིས་ཕྱག་བཏབ་པའི་
སྔགས་དགོན་ཞིག་རེད། གྲུབ་མཐའ་བོན་ཡིན། རྗེས་སོར་སོག་པོ་ཇུན་གར་
དམག་གིས་གཏོར་ནས་དགོན་འདི་མི་གནས་པར་གྱུར། དེའི་རྗེ་སུ་སྨད་ཞུ་
ཚང་གིས་ཁ་འཛིན་གནང་སྟེ་སྔར་སོག་པོ་ཇུན་གར་བས་གཏོར་བའི་ནང་དགོན་
གྱི་གསེར་འཕྲུ་མདའ་ཤུལ་ཅན་ལ་ལྷན་པ་བརྒྱབ་ནས་མིག་གི་སྤྱོད་ཡུལ་ལྡན་པ་
དང་། སྔོན་རྒྱལ་བ་མཉམ་མེད་པས་བསྩལ་བར་གྲགས་པའི་སྟག་ལའི་སྐུ་བྱིན་
ཆེན་ཞིག་ལྷག་པའང་རྟེན་གཙོ་རུ་བྱས་ནས་དཔལ་ལྡན་ཀླུ་མཁར་དགོན་ཞེས་པ་
403



འདི་བྱུང་། ཀླུ་མཁར་ཞེས་དོན་ནི། དགོན་པ་འདིའི་རྒྱབ་ཏུ་དབྱར་དུས་སུ་
མཚོ་ཆུང་ངུ་ཞིག་ཡོད་པ་དེར་ཀླུ་རྒྱལ་གནས་པའི་མིང་དེ་གཡར་བ་ཡིན་སྐད།
ཞུ་ཁྱུང་གཉིས་ཀྱི་ཐུགས་སྣང་གཤིན་པོ་ཡོད་སྟབས་སྐབས་ཤིག་ཞུ་ཚང་ནས་ཁྱུང་
ནག་སྤུ་ལ་བླ་མ་ལ། དཔལ་ལྡན་ཀླུ་མཁར་དགོན་གྱི་ཞལ་འཛིན་གནང་དགོས་
གསུང་ལྟར། ཤེལ་སྐུ་ལྡིང་ཚོའི་མོས་མཐུན་ཐོག་ཀླུ་མཁར་དགོན་འདི་སྤུ་ལ་བླ་
མས་( སྔར་སོག་རྫོང་ཁུངས་ཡིན་པ་དང་ད་ལྟ་སྦྲ་ཆེན་རྫོང་ཁོངས་ཡིན་པའི་བླ་
མ་ཞིག་）ཞལ་འཛིན་གནང་ཞིང་། ནང་ཁུལ་ཤེལ་ལྡིང་གིས་ལྟ་སྐྱོང་བྱེད་པ་
ཡིན། སྤུ་ལ་བླ་མ་ནི་ ས་མིང་བླ་བྲང་ལ་མིང་ཐོགས་ པ་ཞིག་ ཡིན་ པ་ དང༌།
དོན་དུ་གདུང་རྒྱུད་ཁྱུང་ནག་རྒྱུད་པ་ཡིན་པའི་བླ་མ་བོད་ས་གནས་སྲིད་གཞུང་
གི་བླ་ཁྱུང་སྒེར་བཙན་བཅུ་གསུམ་གྱི་གྲས་གཏན་ཚིག་བདག་པོ་ཞིག་ཡིན་སྐད།
བླ་མ་འདིས་ཀླུ་མཁར་དགོན་གྱི་ཁ་འཛིན་ག་དུས་གནང་བའི་ལོ་ཚིགས་མི་གསལ་
རུང་། ཕྱིས་ སུ་ ངེས་ ཚོད་ཙམ་བྱས་ན། རིག་འཛིན་གཡང་སྐྱོབས་ དང༌།
གཡུང་དྲུང་བསྟན་འཛིན། བསོད་ནམས་ཆོས་རྒྱལ་བཅས་ཡིན་པ་རེད། ད་
ལྟ་བསོད་ནམས་ཡེ་ཤེས་ཀྱིས་དགོན་འདིའི་ཉམས་གསོའི་སྐོར་ཕྱག་རྫས་དངོས་
ནོར་མ་ཉུང་ཙམ་བཏོན་གནང་བྱུང་ཡོད།
དགོན་འདིའི་རྟེན་གྱི་གཙོ་བོ་ནི། རྒྱལ་བ་གཤེན་རབ་ཀྱི་སྐུ་གསེར་་་
ཟངས་ལས་གྲུབ་པ་ཐོག་ཚད་ཙམ་ཡོད་པ་དེའི་མཚན་ལ་གསེར་སྐུ་བྱིས་དྲོད་མ་
ཟེར་བ་སྐུ་དེའི་ཐུགས་ཀར་དྲོད་རྒྱུན་མ་ཆད་པ་ཡོད་ཚུལ་གླེང་སྲོལ་ཡོད་པ་མ་
ཟད། སྔར་ལོ་རྒྱུས་ཐོག་རྟེན་འདི་ཉིད་ཡུལ་གཞན་དག་ཞིག་ནས་གདན་་
དྲངས་སྐབས་གཞི་བདག་གིས་ལམ་ཕྱེས་པའི་ལོ་ རྒྱུས་ངོ་མཚར་ལྡན་པ་བྱུང་།
རབས་ཡོད་སྐད་འདུག དེ་བཞིན་ནང་རྟེན་གཞན་ཞིག་ནི་ལྟག་ལའི་ སྐུ་་་
དེའང་སྐུ་རྒྱུ་ཛྷེ་ཀྴིམ་ཡིན་པའི་གཤེན་ལྷ་འོད་དཀར་གྱི་སྐུ་ཞིག་ཡོད་པ་རེད།
གཞན་ཡང་གཏེར་སྦུབ་ནག་ཁྲ་མ་ཞེས་པ་དང་། ཤང་སེལ་མ་ཏྲི་མ་གཅིག་
404



བཅས་ གཙོས་ པའི་ སྐུ་ གསུང༌ ཐུགས་ རྟེན་ ངེས་ ཅན་ བཞུགས་ ཡོད་ པ་ རེད།
ཚོགས་ རྒྱུན་ ཆོས་ ཆོག་ ཉམས་ བཞེས་ ནི། གཙོ་ བོ་ ཞི་ ཁྲོ་ དང༌ སྟོང་ མཆོད།
ལྟག་ལ་བཅས་ཡིན་པ་དེ་ཡང་། བོད་ཟླ་དང་པོའི་ཚེས་ ༢ ནས་བཟུང་མཉམ་
མེད་འདས་མཆོད་ཉིན་༤དང༌། ཚེས་༦ནས་བོན་འཇོན་ཉིན་༦ བོད་ཟླ་
༦པའི་ཚེས་༡༠ནས་རྣམ་རྒྱལ་སྟོང་མཆོད་ཉིན་༥ བོད་ཟླ་༧པའི་ཚེས་༦ནས་
མ་ཏྲི་བུམ་སྒྲུབ་ཉིན་༦ བོད་ཟླ་༡༠ པའི་ཚེས་ ༢ ༢ ལ་ཁྲོ་བོ་གཏོར་བཟློག་ཉིན་
༦ བོད་ཟླ་ ༡༡ པའི་ཚེས་༩ནས་ཉིན་ ༥ ལྟག་ལ་སྒྲུབ་པ། བོད་ཟླ་ ༡༢ པའི་
ཚེས་༢ ༡ནས་འོད་དཀར་སྟོང་མཆོད་ཉིན་༣ བོད་ཟླ་ ༡༢ པའི་ཚེས་༩ནས་ཁྲོ་
བོ་ངོ་མཚར་རྒྱལ་བཟློག་ཉིན་༦བཅས་འཚོགས་ཀྱི་ཡོད་པ་རེད། །
སྒྲིག་སྲོལ་ལམ་ལུགས་ནི་དབུ་མཛད་དང་། དགེ་སྐོས། ལས་སྣེ་་་་
བཅས་ཀྱིས་སྒྲིག་སྲོལ་འགན་འཁུར་གནང་གི་ཡོད་པ་སྤྱི་དང་མཚུངས། སྤྱི་ལོ་
༡༩༦༡ལོའི་ ཡིག་ཚགས་ལྟར་ན་སྐབས་དེར་དགོན་ བཞུགས་ སྔགས་ གྲྭ་ ༡༥
(ནག་ཆུ་ས་གནས་ལོ་རྒྱུས་རིག་གནས་དཔྱད་གཞིར་དགོན་བཞུགས་ སྔགས་
གྲྭ༣ ༡) ཡོད་པ་འདུག དེ་རྗེས་རིག་གནས་གསར་བརྗེ་ཆེན་པོའི་ལོ་བཅུའི་
ནང་དགོན་པ་གཞན་དང་འདྲ་བར་ལྷག་མེད་དུ་གྱུར། འོན་ཀྱང་ལོ་རབས་
བརྒྱད་བཅུའི་ནང་ཏང་གི་སྐབས་བཅུ་གཅིག་པའི་ཀྲུང་ཨུ་ཚང་འཛོམས་གྲོས་
ཚོགས་ ཐེངས་གསུམ་པ་འཚོགས་ནས་བཟུང་རིམ་བཞིན་མི་རིགས་དང་ཆོས་
ལུགས་ཀྱི་སྲིད་ཇུས་དོན་འཁྱོལ་བྱུང་ཏེ། རྫོང་ཡོངས་ཀྱི་དགོན་པ་ཁག་ཁྱོན་
ཡོངས་ དང་འདྲ་བའི་རིམ་བཞིན་ཉམས་ གསོ་ བྱེད་ པའི་གོ་སྐབས་ ཐོབ་ ནས་་་
དཔལ་ལྡན་ཀླུ་མཁར་དགོན་འདི་ཡང་བོད་རབ་བཅུ་དྲུག་པའི་མེ་སྟག་(སྤྱི་ལོ་
༡༩༨༦)ལོར་སྐལ་བཟང་གྲགས་པ་དང་ལྷ་རྣམ་གྱིས་གཙོས་པའི་རྒན་རབས་
༦གིས་འགན་ཁུར་ནས་དགོན་གྱི་ཕྱི་ནང་དང་གྲྭ་ཤག་བཅས་ཉམས་གསོ་ཡག་པོ་
གྲུབ་བཞིན་ཡོད་པ་རེད།
405



གོང་གསལ་དེ་སྔོན་རྒྱ་སྟོན་ལྡིང་དགུའི་ཁོངས་སུ་གཏོགས་པ་དང༌། ད་
ལྟ་འབྲི་རུ་རྫོང་ཁོངས་ཡིན་པའི་པད་དཀར་དགོན་དང་། ཀླུ་མཁར་དགོན།
དངུལ་ཁོ་དགོན། རྡོ་རྟེང་དགོན། བྱ་མདའ་དགོན་བཅས་དགོན་པ་ཁག་ལྔ་
ཡོད་པ་དེ་རྣམས་ཀྱི་ལོ་རྒྱུས་ཞིབ་ཕྲ་གསལ་རྟོགས་མ་བྱུང་བས་འདིར་ཞིབ་གསལ་
རང་མ་བྱུང་ཡང་མཐོང་ཐོས་བྱུང་རིགས་མ་དོར་བར་བཀོད་པའི་ཚུལ་བྱས་པ་
ཡིན། མདོར་ན་གོང་གསལ་འབྲི་རུ་རྫོང་ཁུལ་དུ་དགོན་པ་ཁག་༢༥ཡོད་པ་དེ་
རྣམས་ནགས་ཤོད་ཚོ་དགོན་ཁག་གི་སྔ་དེང་ལོ་རྒྱུས་ཐོར་ཙམ་ཤེས་རྟོགས་བྱུང་
རིགས་གླེང་ཙམ་བྱས་པ་ལགས་སོ། ། །
སྨྲས་པ། ཀུན་རྟོགས་གཟུགས་ཀྱི་རི་མོ་འདི་ལྟ་བཀྲ། །
གཟུགས་བཟང་བཀོད་ལེགས་ལྡན་པ་མིག་གི་དཔྱིད། །
བཤེས་གཉེན་དམ་པ་རིམ་བྱོན་རྣམ་ཐར་ལས། །
རྒྱས་པ་ཅི་ཡིན་རགས་ཙམ་རྟོགས་ཚད་བཀོད། །
སྤྱིར་ཁུལ་འདིར་སྔ་རབས་ཀྱི་ལོ་རྒྱུས་ཡུན་རིང་ལྡན་པའི་དགོན་གནས་
མང་པོ་ཞིག་ཡོད་རིགས་ཤོད་སྲོལ་ཡོད་པ་སྟེ། སྔོན་ལོ་རྒྱུས་ཐོག་ཕག་གྲུ་རྡོ་རྗེ་
རྒྱས་པོ་དང་ཀརྨ་དུས་གསུམ་མཁྱེན་པའི་དུས་ཏེ་སྤྱི་ལོ་ ༡༡༠༠ ནང་དང་དེའི་
སྔོན་དུ་བཀའ་གདམས་པ་བླ་ཆེན་རྣམས་ཀྱིས་ཕྱག་འདེབས་མཛད་པའི་དགོན་
པ་མང་པོ་ཞིག་བྱུང་མྱོང་ཡོད་པའི་ཁུལ་ཞིག་ཡིན་ཡང་གནའ་སྔ་མོ་དགོན་གནས་
དེ་དག་ལ་ལོ་རྒྱུས་ཀྱི་འཕོ་འགྱུར་མང་པོ་བྱུང་ཡོད་པ་དཔེར་ན་བཀའ་གདམས་
པའི་དུས་སུ་དགེ་བཤེས་པོ་ཏོ་བ་དང་སྣེའུ་ཟུར་པ་བཅས་ཀྱིས་ཕྱག་འདེབས་
མཛད་པའི་བྲམ་ལག་ ( བ་ལག་) དགོན་དང་འབུམ་པ་སོགས་ཀྱིས་གཙོས་པའི་
དགོན་གནས་རྒྱ་ཆེན་ཡོད་རབས་དང་། ཕག་གྲུའི་སྐབས་སུ་དྭགས་པོ་བཀའ་
བརྒྱུད་དང་། འབྲུག་པ་བཀའ་བརྒྱུད། ཤངས་པ་བཀའ་བརྒྱུད། ཀརྨ་
བཀའ་བརྒྱུད། འབྲི་གུང་བཀའ་བརྒྱུད། སྟག་ལུང་བཀའ་བརྒྱུད་སོགས་
406



དགོན་ པ་ ཁག་ མང་ པོ་ ཞིག་ བྱུང་ཚུལ་ ཡོད་ པ་ བོམ་ ཕན་ དུ་ ཉི་ དགོན་ དང་།
གཞུང་དགོན། བློ་དགོན་དང་། འབྲི་རུར་རྣམ་ཆེན་དགོན་དང༌། རྣམ་
ཆུང་ དགོན། འཁར་ ལུང་ དགོན། ཁྲ་ རིང༌ དུ་ འབྲོང༌ རྣ་ དགོན་ དང་།
འཕགས་ལུང་ དགོན། འགོམ་ ཁུལ་ དུ་ཀ་ མདོ་དགོན། ཀ་ མཆོག་དགོན།
ཕག་མོ་དགོན། བྲམ་ལག་དགོན། རི་ཀླུང་དགོན། དགོས་འདོད་དགོན།
ལྕགས་ལུང་དགོན། རི་ཕུལ་དགོན། སྐྱི་རི་དགོན། ཆག་རྩེར་འུ་གུ་དགོན།
ཤག་ཆུར་རྫོང་མཁར་དགོན། སེ་ཁྲ་བོན་དགོན་བཅས་དང༌། དེ་མཚུངས་
ཤག་རོང༌། རྒོ་ཆུ། བེ་གཞུང་སོགས་ས་ཆ་མང་པོ་ཞིག་གི་དགོན་པ་དང་རི་
ཁྲོད་གནས་མལ་མང་པོ་ཞིག་དུ་དགོན་ཤུལ་དང་དགོན་ཞིག་ཞེས་པ་ས་མལ་མང་
པོ་ལ་ཡོད་པ་འདུག སྐབས་དེར་དགོན་པ་ཕལ་ཆེ་བ་ནི་བཀའ་བརྒྱུད་ཡིན་པ་
དང་གཞན་ཡང་བཀའ་གདམས་པ་དང༌། རྙིང་མ་བོན་པོ་སོགས་གྲུབ་མཐའ་
ཁག་ ཁ་ ཤས་བྱུང་རབས་ཡོད་པ་དང༌། དེ་རྗེས་རིམ་བཞིན་དགོན་པ་ཁག་
གཅིག་ཉམས་དམས་སུ་སོང་བ་དང་། ཁག་གཅིག་ཟླ་སྒྲིལ་བཏང་བ། ཁག་
གཅིག་ཕྱིས་སུ་ཞྭ་བསྒྱུར་ནས་དགེ་ལུགས་ཀྱི་གྲུབ་མཐའ་འཛིན་སྐྱོང་སོགས་བྱས་
མཐར་ད་ལྟ་དགོན་པ་དངོས་སུ་ཡོད་པ་གོང་གསལ་ལྟར་འབྲི་རུ་རྫོང་ཁུལ་དུ་
དགོན་པ་ཉི་ཤུ་རྩ་ལྔ་ཡོད་པ་ལགས་སོ། །
དགོན་པ་སོ་སོའི་བླ་སྤྲུལ་རིམ་བྱོན་གྱི་གོ་ཐོབ་དང་
གྲུབ་མཐའ་ཁག་འཛིན་སྐྱོང་བྱེད་ཚུལ།
དེ་ཡང་ ཐོཛ་མར་ནགས་ཤོད་ཚོ་དགོན་ཁག་གི་སྔོན་བྱོན་མཁས་དབང་
མཚན་སྙན་ཡོངས་སུ་གྲགས་པ་ནགས་ཤོད་བསྟན་པའི་སྒྲོན་མེ་རྣམ་གསུམ་ཞེས་
407



པ་ནི་སྟག་ཕུ་དང༌། ཉི་གྲགས། ཞབས་དྲུང་བཅས་ཏེ། ཕྱག་ན་པདྨའི་སྒྱུ་
འཕྲུལ་ སྟག་ཕུ་བ། །མཚོ་སྐྱེས་པདྨའི་གདུང་ཚབས་ཉི་མ་གྲགས། ། སྐྱིད་ཤོད་
ཞབས་དྲུང་མཆོག་གི་སྤྲུལ་སྐུ་སྟེ། ། བསྟན་པའི་སྒྲོན་མེ་གསུམ་ལ་གསོལ་བ་་་
འདེབས། ། ཞེས་མཚུངས་ནགས་ཤོད་བསྟན་པའི་སྒྲོན་མེ་རྣམ་གསུམ་གྱི་ནང་
ཚན་སྟག་ཕུ་རྡོ་རྗེ་འཆང་ཆེན་པོ་སྐུ་ཕྲེང་དང་པོ་གུ་ཤྲཱི་དཔལ་ལྡན་དོན་འགྲུབ་
མཆོག་ནས་སྐུ་ཕྲེང་རིམ་བྱོན་ནི་འཇམ་དབྱངས་གོང་མ་ཆེན་པོའི་བཀའ་གཏན་
དང་གསེར་ཐམ་ཡོད་པའི་གོ་ཐོབ་བདག་སྐྱོང་ཡིན་པ་དང་དེ་སྔོན་བླ་བྲང་སྐུ་
འཁོར་གྲས་སུ་ཡོངས་འཛིན་གཅིག་དང༌། བླ་མཁྱེན་གཅིག མགྲོན་གཉེར་
གཅིག ཕྱག་ མཛོད་ གཅིག གཉེར་ པ་ གཉིས། མདོ་ དར་ མ་ གཉིས།
བསུ་སྣ་གཉིས། ཆིབས་དཔོན་དང་ཆིབས་སྐྱོར་གཉིས། གསོལ་དཔོན་་་་
གཉིས། ཇ་མ་གཉིས། དབུ་གདུགས་གཅིག་སྐྱ་དར་གཉིས། རྟེན་་་
དར་གཉིས། བྱམས་འགྱོག་བཞི། གར་པ་བརྒྱད་བཅས་སྐུ་འཁོར་སུམ་བཅུ་
སོ་གསུམ་དང༌། ཆུ་འཐུང་བརྒྱ་དང་ཡང་འཐུང་དྲུག་བཅུ་ཐམ་པ་བཅས་ཡོད་
པ་རེད། གྲུབ་མཐའ་རི་བོ་དགེ་ལུགས་ཡིན།
ཆགས་རི་ཉི་མ་གྲགས་པ་ནི། ཉི་གྲགས་སྐུ་ཕྲེང་དང་པོ་ཉི་གྲགས་གཏེར་
ཆེན་ནས་སྐུ་ཕྲེང་རིམ་བྱོན་གྱི་ཉི་གྲགས་བླ་བྲང་གི་སྐུ་འཁོར་གྲས་སུ་ཕྱག་མཛོད་
གཅིག་ དང༌། གསོལ་ དཔོན་ གཅིག་ དེར་ ཞབས་ ཕྱི་ གཅིག་ ཡོད་ པ་ དང༌།
བསྐང་གསོ་རྒྱུན་ལྡན་གཉིས། གཉེར་པ་གཉིས། མ་བྱན་གཉིས། ཡོལ་
འཐག་བརྒྱད། ཆུ་ལེན་གསུམ། ཆིབས་དཔོན་གཅིག ནོར་སྦྲ་ཁར་མཛོ་
ནོར་ཕྱུགས་འཚོ་མི་བཞི་བཅས་སྐུ་འཁོར་གཡོག་བྱེད་མི་ཉི་ཤུ་རྩ་ལྔ་ཡོད་པ་དང༌།
གྲུབ་མཐའ་རྙིང་མ་ཡིན།
འབྲི་རུ་ཞབས་དྲུང་ནི་ཞབས་དྲུང་ཞང་ཞུང་ཆོས་དབང་གྲགས་པ་ནས་ད་
ལྟ་ཕན་དུ་སྐུ་ཕྲེང་བཅུ་གཅིག་ཕེབས་ཟིན་པ་རེད། ཞབས་དྲུང་བླ་བྲང་སྐུ་
408



འཁོར་གྲས་སུ་ཕྱག་མཛོད་གཅིག དེའང་འབྲི་རུའི་དཔོན་ལྡིང་བཞི་རེས་སྐོར་
གནང་ནས་བླ་བྲང་ཕྱག་མཛོད་དང་། གཟིམ་དཔོན་གཅིག མགྲོན་གཉེར་
གཅིག གསོལ་དཔོན་གསུམ། གཉེར་པ་སེར་སྐྱ་བཞི། སྐུ་རིམ་པ་གཅིག
ཐང་ཐོང་བསྙེན་སྒྲུབ་མཁན་མཚམས་པ་གཅིག མ་བྱན་གཉིས། ཆུ་ལེན་
དང་མ་གཡོག་ལྔ། ཡོས་འཐག་གསུམ། གུར་དཔོན་གཅིག ཆིབས་་་་་
དཔོན་གཅིག མཛོ་དཔོན་གཉིས། སྒར་དཔོན་གཅིག་བཅས་སྐུ་འཁོར་་
ཞབས་གྲས་ཉི་ ཤུ་རྩ་བདུན་དང་། ཆུ་འཐུང་བརྒྱད་བཅུ་ཞེས་སྲོལ་ཡོད་པ་
དང༌། གྲུབ་མཐའ་དགེ་ལུགས་སྐྱོང་མཛད། །
ཆགས་རི་དགོན་གྱི་དབུ་བླ་ཉི་གྲགས་ཀྱིས་གཙོ་བོ་གནང་བའི་རྒྱལ་སྲས་
རིན་པོ་ཆེ་སྐུ་ཕྲེང་དགུ་དང་། དབོན་པོ་སྐུ་ཕྲེང་བཞི། གསང་སྔགས་སྐུ་ཕྲེང་
ལྔ་། འགྲོ་འདུལ་སྐུ་ཕྲེང་གསུམ། གླང་ནག་སྐུ་ཕྲེང་གསུམ། ཆོས་གླིང་སྐུ་
ཕྲེང་གསུམ། ཨོ་རྒྱན་ཆོས་དབྱིངས་སྐུ་ཕྲེང་གཉིས། གྲྭ་མང་བླ་མ་སྐུ་ཕྲེང་
གཉིས། བླ་མ་ཀུན་བཟང་སྐུ་ཕྲེང་གཉིས། ། རྐྱང་རི་བླ་མ་སྐུ་ཕྲེང་གཉིས།
བྱ་རུམ་སྐུ་ཕྲེང་བཅས་གོང་གསལ་ནང་གི་རྒྱལ་སྲས་རིན་པོ་ཆེ་དང་། གསང་
སྔགས། རྐྱང་རི་བླ་མ་བཅས་སྐུ་བཞུགས་ཡོད་པ་རེད། གྲུབ་མཐའ་རྙིང་
མའི་ལུགས་འཛིན་སྐྱོང་གནང་གི་ཡོད་པ་རེད།
ཆོས་སྡེ་དགོན་རི་བོ་དཔལ་འབར་གླིང་དང་། གཡག་འཁྲབ་དགོན་
གཉིས་ཀྱི་དབུ་བླ་གཙོ་བོ་སྟག་ཕུ་རྡོ་རྗེ་འཆང་དང་། རྗེ་དྲུང་སྐུ་ཕྲེང་གཉིས་པ་
བློ་བཟང་བསྟན་འཛིན་མཆོག་ད་ལྟ་སྐུ་བཞུགས་ཡོད་པ་རེད། གྲུབ་མཐའ་རི་
བོ་དགེ་ལུགས་འཛིན་སྐྱོང་གནང་གི་ཡོད།
ཤུག་ལྡིང་དགོན་དགེ་ལྡན་རྣམ་རྒྱལ་ལྷ་རྩེའི་དབུ་བླ་འཇའ་གོང་ཨ་མགོ་
ནས་སྐུ་ཕྲེང་བརྒྱད་ཕེབས་ཡོད་པའི་ད་ལྟ་སྤྲུལ་སྐུ་ངོས་བཟུང་པ་མེད། གྲུབ་
མཐའ་རི་བོ་དགེ་ལུགས་སྐྱོང་མཛད་ཡོད་པ་རེད།
409



འབྲི་རུ་དགོན་རྣམ་རྒྱལ་དཔལ་འབར་གླིང་དང༌། ཆོས་ གླིང་དགོན་
བཀྲ་ཤིས་རི་བོ་ཀུན་དགའ་གླིང་གི་དབུ་བླ་གཙོ་བོ་ཞབས་དྲུང་རྡོ་རྗེ་འཆང་ཡིན་
པ་དང་། རྒྱ་རོང་མཁན་སྤྲུལ་དང་སེ་ར་ཐུབ་དབང་བཅས་ཀྱིས་གྲུབ་མཐའ་
དགེ་ལུགས་འཛིན་སྐྱོང་གནང་མྱོང་བ་རེད། །
སྒྲུབ་སྡེ་དགོན་དགེ་ལྡན་ལུགས་བཟང་ཀུན་འཕེལ་གླིང་གི་གཙོ་བོ་དབུ་བླ་
ཁྱབ་བདག་སྟག་ཕུ་བ་དང་ཁྱུང་སྤྲུལ་སྐུ་ཕྲེང་བཞི་པ་ཡིན་ཞིང༌། གྲུབ་མཐའ་
དགེ་ལུགས་འཛིན་སྐྱོང་གནང་གི་ཡོད་པ་རེད།
འབྲོང་སྣ་དགོན་བདེ་ཆེན་དཔལ་འབར་གླིང་གཙོ་བོ་ཆོས་རྗེ་སྐུ་རྟེན་དང་
པོ་སྨྱོ་ག་སྐུ་རྟེན་ནས་སྐུ་ཕྲེང་དགུ་ཕེབས་གྲུབ་པ་དང་། གྲུབ་མཐའ་རི་བོ་དགེ་
ལུགས་འཛིན་སྐྱོང་གནང་གི་ཡོད་པ་རེད།
རྭ་ཁྱིམ་དགོན་དར་རྒྱས་གླིང་སྐུ་རྟེན་ཆོས་རྗེ་དམར་ཚ་སྐུ་རྟེན་ནས་ད་ལྟ་
བར་ སྐུ་ཕྲེང་དྲུག་པ་དགེ་ལེགས་ཕུན་ཚོགས་སྐུ་བཞུགས་གནང་ཡོད་པ་དང་།
གྲུབ་མཐའ་རི་བོ་དགེ་ལུགས་འཛིན་སྐྱོང་གནང་གི་ཡོད་པ་རེད། །
འགོམ་དགོན་ཆོས་འཁོར་བྱམས་པ་ གླིང་གི་རི་དབང་སྐུ་ཐོག་གོང་མ་
དཀོན་མཆོག་དམ་ཆོས་བསྟན་པའི་ཉི་མ་མཆོག་ཉིད་ནི་མཚན་སྙན་ཆེ་བ་བྱུང༌།
ཁོང་གིས་འབྲི་གུང་བུ་སློབ་ཆེ་རིམ་ཁག་གི་གཏོང་སྒོ་ ཐོན་དགོས་ལྟར་འགོམ་
དགོན་གསར་དགོན་གྱི་མཁན་བླ་ (འགོམ་བླ་）ཞེས་ལོ་གསུམ་ཐུགས་འགན་
བཞེས་ནས་འབྲི་གུང་གདན་ས་མཐིལ་གྱི་མཁན་བླ་ལོ་གསུམ་ཐུགས་འགན་
བཞེས་གནང་བ་དང༌། དེ་རྗེས་འབྲི་གདན་ཡང་རི་སྒར་གྱི་མཁན་བླ་ལོ་གསུམ་
གྱི་གཏོང་སྒོ་ལོ་དགུ་ཡོངས་སུ་བཞེས་པའི་སྐབས་དེར་ཡང་རི་སྒར་དུ་ཕྲན་ཙམ་
མཐུན་མིན་རྒྱུ་རྐྱེན་བྱུང་བའི་རི་དབང་ཚང་འབྲས་སྤུངས་བློ་གསལ་གླིང་དུ་མགོ་
བཏགས་ཞུས་ནས་བཀག་རི་བཀག་རྩྭ་དང་དཀོར་ས་སྒེར་ཁོངས་ཀྱི་ཐོབ་ཐང་
བཀའ་གཏན་བཅས་རིམ་པས་བྱུང་ཚུལ་ཡོད། གཞན་ཡང་རྒྱལ་བ་འབྲི་གུང་
410



བའི་བཀའ་གཏན་དང༌། ཧོར་རྒྱལ་པོའི་བཀའ་གཏན་གཞུང་ཡིག་རིམ་བྱུང་
གྱི་ ཐོབ་ ཐང༌ བྱུང༌ མྱོང་ ཡོད། རི་ དབང༌ བླ་ བྲང་ གི་ སྐུ་ འཁོར་ གྲོས་ སུ་ ནི།
ཡོངས་འཛིན་དང་། བླ་མཁྱེན། སྡེ་པ། ཕྱག་མཛོད། གཉེར་པ། ཇ་
མ། ཆུ་ལེན། ཡོས་ འཐག རྟ་ རྫི་ སོགས་ འཁོར་ གཡོག་ ཚ་ ཚང་ དང་།
མདོ་དར། བསུ་སྣ། གདུགས། རྟ་དོམ་ཉིས་བརྩེགས་བཅས་དང་། སྡེ་
པ་དང་ཕྱག་མཛོད་བཅས་ལ་ལས་གོས་ཆག་རུ་ཆབ་གཟན་ཞེས་པའི་རྩེ་དྲུང་གི་
ལས་གོས་གྱོན་རྒྱུའི་ཐོབ་ཐང་ཡོད་པ་རེད། ཡང་རང་གྲོལ་རིན་པོ་ཆེ་ནི་སྐུ་
ཐོག་གཉིས་རིང་དགོན་འདིའི་དབུ་བླ་མཛད་པ་དང་། དེའི་གོང་དུ་ཤག་ཝ་
ཐང་དགོན་གྱི་དབུ་བླ་ཡིན་པ་རེད། དེང་དུས་རི་དབང་དཀོན་མཆོག་བསྟན་
འཛིན་ཆོས་ཀྱི་རྒྱལ་མཚན་དཔལ་བཟང་པོས་གྲུབ་མཐའ་འབྲི་གུང་བཀའ་་་་
བརྒྱུད་འཛིན་སྐྱོང་སྤེལ་གསུམ་གནང་གི་ཡོད་པ་རེད།
རབ་བརྟན་དགོན་ཕུན་ཚོགས་རབ་བརྟན་ཆོས་གླིང་དང་། ལྟ་སྨོན་
ཆོས་འཁོར་དགོན་གཉིས་ཕྱིས་སུ་སྤྲུལ་སྐུ་གཏན་བཞུགས་མེད་པའི་དགོན་་་་
བདག་གླིང་བླ་བྲང་ཡིན་པ་དང་། གྲུབ་མཐའ་རི་བོ་དགེ་ལུགས་འཛིན་སྐྱོང་
གནང་གི་ཡོད་པ་རེད། །
རྒོད་ལུང་དགོན་བསམ་བཏན་གླིང་ནི། བྱ་རུམ་སྐུ་ཕྲེང་རིམ་བྱོན་གིས་
འཛིན་སྐྱོང་གནང་མྱོང་བ་དང་། ད་ལྟ་རིན་ཆེན་དོན་འགྲུབ་མཆོག་གིས་གཙོ་
འགན་གནང་གི་ཡོད་པ་དང་གྲུབ་མཐའ་རྙིང་མ་འཛིན་སྐྱོང་གནང་གི་ཡོད་པ་
རེད།
ཤག་ཝ་ཐང་དགོན་བཀའ་བརྒྱུད་འཕེལ་རྒྱས་གླིང་ནི་འབྲོང་ངུར་ཆོས་རྗེ་
གངས་པ་ནས་སྐུ་ཕྲེང་བཅོ་ལྔ་པ་དཀོན་མཆོག་བསྟན་འཛིན་འགྲོ་འདུལ་བར་
ཕེབས་ཡོད་པ་དང༌། ཆོས་རྗེ་ལ་གོང་ས་ལྔ་པ་ཆེན་པོས་བསྩལ་བའི་བཀའ་
གཏན་ཤེལ་བམ་དང་ཐོབ་ཐང་ཡོད་པ་དང་། རྩེ་པོ་ཏ་ལའི་རྟ་ལམ་ཐོག་ནས་
411



ཆིབས་ཐོན་ཆོག་པ་དང༌། རྟ་དར་ཆ་བསུ་སྣ། མདོ་དར་སྐུ་འཁོར་ཆེ་གྲས་
རྣམས་རྩེ་དྲུང་ལས་གོས་ཐོབ་ཐང་ཡང་ཡོད་པ་དང་ཛམ་དམར་སྐུ་ཕྲེང་བདུན་པ་
དཀོན་མཆོག་བསྟན་འཇིགས་མེད་མཆོག་སྐུ་གཞུགས་ཡོད་མུས་དང༌། རང་
གྲོལ་སྐུ་ཕྲེང་བཅུ་གཉིས་པ་དཀོན་མཆོག་གཞན་ཕན་དབང་ཕྱུག་བཟང་པོ་་་
བཅས་དེར་ཕེབས་བཞུགས་དང་འཛིན་སྐྱོང་གནང་མྱོང་ཡོད། གྲུབ་མཐའ་
འབྲི་གུང་བཀའ་བརྒྱུད་འཛིན་སྐྱོང་གནང་གི་ཡོད་པ་རེད། །
གླང་དེལ་ཐེག་མཆོག་རྣམ་གྲོལ་གླིང་ནི། དབུ་བླ་འཇིག་མེད་ཆོས་ཀྱི་བློ་
གྲོས་ཀྱིས་བསྟན་འགྲོར་སྨན་པའི་འགྲོ་དོན་སྐྱོང་བ་དང་། གྲུབ་མཐའ་བཀའ་
བརྒྱུད་འཛིན་སྐྱོང་གནང་གི་ཡོད་པ་རེད།
སེར་བཀྲ་ཤིས་དཔལ་འབར་གླིང་ནི། ཉི་མ་གྲགས་པས་གཙོ་བོ་གནང་
བ་དང་བླ་མ་ཨོ་རྒྱན་གྱིས་མཛད་འཕྲིན་བསྐྱངས་ནས་ད་ལྟ་བསྟན་པའི་ཉི་མའི་
གཙོ་འགན་བཞེས་ཏེ་གྲུབ་མཐའ་རྙིང་མ་འཛིན་སྐྱོང་གནང་གི་ཡོད་པ་རེད། །
བྱ་སྣ་དགོན་དགེ་ལྡན་བཀྲ་ཤིས་དར་རྒྱས་གླིང་ནི་དངོས་སློབ་རྒྱ་སྟོན་བློ་
བཟང་གྲགས་པས་རི་དགོན་བརྒྱ་དང་བརྒྱད་ཕྱག་བཏབ་བའི་ནང་ཚན་ཡིན་པ་
དང་ཕྱིས་སུ་དགོན་འདི་ཞལ་འཛིན་རྒྱ་མཚོ་གླིང་སྤྲུལ་སྐུས་འཛིན་སྐྱོང་གནང་བ་
དང་། གྲུབ་མཐའ་རི་བོ་དགེ་ལུགས་འཛིན་སྐྱོང་གནང་གི་ཡོད་པ་རེད།
པད་དཀར་དགོན་རྣམ་རྒྱལ་གླིང་ནི། གུ་རུ་རྒྱལ་མཚན་བཟང་པོའི་
སློབ་མ་བྱིའུ་གནས་བརྟན་ཉི་མས་བསྟན་པ་སྐྱོང་བ་དང༌། ཕྱིས་སུ་ སྟག་ཕུ་
ཐུབ་བསྟན་བསྟན་འཛིན་ཡན་སྐུ་ཕྲེང་བཅུ་བདུན་ཕྱིན་པའི་པད་དཀར་དགོན་
ནི་རྒྱ་སྟོན་རྫོང་ཞབས་ཀྱི་ལྷ་སྡེ་དགོན་ཁག་བཅུ་གསུམ་ནང་གི་ཨ་མ་ཞིག་རེད།
གྲུབ་མཐའ་རི་བོ་དགེ་ལུགས་འཛིན་སྐྱོང་བྱེད་བཞིན་ཡོད་པ་རེད། །
བྱ་མདའ་དགོན་དཔལ་ལྡན་མཁའ་སྤྱོད་གླིང་ནི། མཁའ་འགྲོ་བསོད་
ནམས་དཔལ་འདྲེན་དང་སྲས་བསོད་ནམས་དོན་འགྲུབ་ནས་ཕྱིས་ སུ་པན་་་་་
412



དཀར་སྟག་ཕུ་བླ་བྲང་བཅས་ཀྱིས་ཞལ་འཛིན་གནང་ཞིང༌། བོན་རི་བླ་མ་ནས་
དབུ་འཛིན་མཛད་པ་དང༌། གྲུབ་མཐའ་རི་བོ་དགེ་ལུགས་འཛིན་སྐྱོང་གནང་
བ་རེད།
གསའ་མདའ་དགོན་མི་གཡོ་བསམ་གཏན་གླིང་ནི། ཞུ་ཁྱུང་གཉིས་ཀྱི་
བླ་རབས་ནང་ནས་ཞུ་བཙུན་གཡུང་དྲུང་ཁྲི་འོད་དང་དེ་རྗེས་ཀོ་རྒྱལ་ཡེ་ཤེས་
རྒྱལ་མཚན་བཅས་ཞུ་བླ་རིམ་བྱོན་སྐུ་ཕྲེང་བཅུ་གསུམ་ཕེབས་མྱོང་ཡོད་པ་དང་ད་
ལྟ་ཉི་ཟླ་ཚེ་དབང་མཆོག་གིས་གྲུབ་མཐའ་གཡུང་དྲུང་བོན་གྱི་བསྟན་པ་འཛིན་
སྐྱོང་གནང་གི་ཡོད་པ་རེད། །
སེན་ཚ་དགོན་གཡང་ཤོད་རྣམ་རྒྱལ་ཀུན་གྲགས་གླིང་ནི། ཐོག་མར་
མཁན་ཆེན་ཕུན་ཚོགས་བློ་གྲོས་དང་། དེ་རྗེས་བྲུ་ཡི་བླ་ཆེན་ཀུན་དགའ་དབང་
ལྡན་དང་ཁྱུང་བཙུན་བསམ་གཏན་ཉི་མ་ནས་གདུང་རབས་ལྔ་ཡིས་གྲུབ་མཐའ་
བོན་གྱི་བསྟན་པ་འཛིན་སྐྱོང་གནང་མཛད། །
དགའ་རི་དགོན་ནི་མཁས་བཙུན་བསམ་གཏན་ཉི་མ་ནས་བསྟན་པའི་ཉི་
མ་དང༌། དེའི་ཡང་སྲིད་རྨེའུ་གདུང་ལས་འཁྲུངས་པ་བླ་མ་སྐལ་བཟང་རྒྱ་མཚོ་
བཅས་ཀྱིས་བསྟན་པ་བསྐྱངས། གྲུབ་མཐའ་བོན་ལུགས་འཛིན་སྐྱོང་གནང་གི་
ཡོད་པ་རེད།
དཔལ་ལྡན་ཀླུ་མཁར་དགོན་ནི། ཞུ་བཙུན་གཡུང་དྲུང་ཁྲི་འོད་ནས་
བསྟན་པ་སྐྱོང་མཛད་དེ། དེ་རྗེས་ཁྱུང་ནག་སྤུ་ལ་བླ་མས་ཞལ་འཛིན་གནང་།
གྲུབ་མཐའ་བོན་གྱི་བསྟན་པ་འཛིན་སྐྱོང་གནང་གི་ཡོད་པ་རེད། །
དངུལ་ཁོ་དགོན་གཡུང་དྲུང་དར་རྒྱལ་གླིང་ནི། སྐྱུ་ར་འོད་ཟེར་རྒྱལ་
མཚན་ནས་དགོན་པ་འཛིན་སྐྱོང་མཛད་དེ། དེ་རྗེས་སྟག་ཞིག་རིན་ཆེན་་་་
དབང་ལྡན་དང་། ཁོང་གི་གཅེན་པོ་འདུལ་འཛིན་པ་ཚུལ་ཁྲིམས་རིན་པོ་ཆེ་
བཅས་ཀྱིས་གྲུབ་མཐའ་བོན་གྱི་བསྟན་པ་འཛིན་སྐྱོང་གནང་གི་ཡོད་པ་རེད།
413



རྡོ་རྟེང་དགོན་ངོ་མཚར་ཕུན་ཚོགས་གླིང་ནི། བྲུ་ཀུན་དགའ་དབང་
ལྡན་དང༌། ཤེལ་ཞིག་ཀུན་དགའ་རྒྱལ་མཚན། སྨོན་ལམ་བཀྲ་ཤིས་བཅས་
ནས་རིམ་བརྒྱུད་དེ་ད་ལྟ་མདོ་སྔགས་བསྟན་འཛིན་དང་འབྲུག་སྲས་ཀྱིས་གྲུབ་
མཐའ་བོན་གྱི་བསྟན་པ་སྐྱོང་མཛད་ཡོད་པ་རེད། །
གོང་གསལ་དེ་ལྟར་དགོན་པ་ཁག་གི་བླ་སྤྲུལ་སུམ་བཅུ་སོ་ལྔ་ཡོད་པ་དེ་
རྣམས་ཀྱི་སྐུ་ཕྲེང་རིམ་བྱོན་ཇི་ལྟར་ཕེབས་ཚུལ་གསལ་པོ་མ་རྟོགས་ཀྱང༌། སྤྱིར་
གཏང་བྱས་ན་ཤེས་རྟོགས་བྱུང་རིགས་རྣམས་ཡལ་བ་མ་དོར་ནས་སྤྲུལ་སྐུའི་གོ་
ཐོབ་དང་གྲུབ་མཐའ་སོ་སོ་འཛིན་སྐྱོང་བྱེད་ཚུལ་དཔྱད་ཡིག་ཏུ་བཀོད་པ་ཡིན།
རིག་གནས་གསར་བརྗེ་ཆེན་པོའི་ལོ་བཅུའི་གོད་
ཆགས་བྱུང་རྗེས་སླར་ཡང་དགོན་གནས་
ཁག་ཉམས་གསོ་བྱུང་ཚུལ།
རིག་གནས་གསར་བརྗེ་ཆེན་པོའི་སྐབས་རང་ཁུལ་གྱི་དགོན་པ་ཁག་་་་
རྣམས་ཁྱོན་ཡོངས་གཅིག་མཚུངས་ལྟར་ཉམས་རྒུད་དང་འཐོར་ཞིག་རྩ་བརླག་
བཅས་སུ་སོང་ཡོད་པ་རེད། འོན་ཀྱང་རིག་གནས་གསར་བརྗེའི་སྤྲིན་ནག་
སྡུག་པོ་གསེར་བུའི་རླུང་གིས་རྨེག་མེད་དུ་གཏོར་ཏེ་ཉི་མའི་འོད་ཟེར་གངས་རིར་
འཕྲོད་ལྟར་ཏང་གི་སྐབས་བཅུ་གཅིག་པའི་ཀྲུང་ཨུ་ཚང་འཛོམས་གྲོས་ཚོགས་
ཐེངས་གསུམ་པ་འཚོགས་པ་ནས་བཟུང་། དྲོ་སྐྱིད་ལྡན་ལ་མཛེས་ཤིང་ལྟ་ན་
སྡུག་པའི་མེས་རྒྱལ་ཁྱིམ་ཚང་ཆེན་པོ་སྐྱིད་ཚལ་ལྟར་ཚོན་མདངས་སོ་སོའི་ཁ་དོག་
རྣམ་པར་བཀྲ་ཞིང་། དགའ་བའི་འཛུམ་སྟོན་མེ་ཏོག་ལྟར་བཞད་པ་རྣམས་ཉི་
གཞོན་འཕྲོས་པའི་ཕྱོགས་སུ་ ལྷན་ཅིག་གཏད་ནས་དཔྱིད་དཔལ་མཛེས་པའི་
དུས་བཟང་འདིར་ཏང་གི་མི་རིགས་དང་། ཆོས་ལུགས། འཐབ་ཕྱོགས་་
414



གཅིག་གྱུར་བཅས་ཀྱི་སྲིད་ཇུས་ཀྱི་ཁྲིད་སྟོན་འོག་མཐུ་ལྡན་གྱི་ནོར་བུ་ལག་ཏུ་
སོན་པ་ལྟར་མི་ཁྲི་ཁྱིམ་སྟོང་དགའ་བའི་འཛུམ་མདངས་བཞད་པ་དང་། རིག་
གནས་ལོ་རྒྱུས་མྱུར་སྐྱོབ་དང་། ཡུལ་གོམས་བརྩི་འཇོག དགོན་གནས་་་་
ཉམས་གསོ་བཅས་ཐོབ་ཅིང་། ཉམས་པ་སོར་ཆུད་དང་མི་ཉམས་གོང་འཕེལ་
གཏོང་རྒྱུར་རང་དབང་བྱུང་བ་རེད།
འབྲི་རུ་རྫོང་ཁུལ་དགོན་གནས་ ༢ ༥ཉམས་གསོ་བྱུང་ཚུལ་ཞིབ་ཕྲ་གཤམ་
གསལ་རེའུ་མིག་ལྟར་རོ། །
ཉམས་གསོའི་དུས་ཚོད་
དགོན་མིང་
གྲུབ་
ད ་ཡོད་བླ་སྤྲུལ་
ལོ་ཁམས་
སྤྱི་ལོ་
སྐབས་དེའི་འགན་འཁུར་བ་གཙོ་བོ་
གྲྭ་གྲུངས་
ཆགས་རི་དགོན་
རྒྱལ་སྲས་ཀུན་་་་་་
བཟུང་བསྟན་་་་་་་
འཛིན་
ཤིང་གླང་ ， ༡༧ 5, ༥
ཐུབ་བསྟན་ཆོས་འབྱོར་
ཤུག་ལྡིང་དགོན་ད གེ་ལུགས་
2，
|
ཤིང་བྱི་
༡༩༨༤
ཡོན་ཏན་དང་ཐུབ་
བསྟན་བསྟན་འཛིན་
གཡག་འཁྲབ་དགོན་ དགེ་ལུགས་
རྗེ་དྲུང་བློ་བཟང་
བསྟན་འཛིན་
༡，
༡༩༨༦
སྐལ་བཟང་དམ་ཆོས་
ཆོས་སྡེ་དགོན་
དགེ་ལུགས་
རྗེ་དྲུང་བློ་བཟང་
བསྟན་འཛིན་
ས་འབྲུག་
༡༧༨ ,
རྗེ་དྲུང་བློ་བཟང་བསྟན་
འཛིན་བསྟན་པ་ཆོས་
འཕེལ་
འབྲི་རུ་དགོན་
དགེ་ལུགས
ཤིང་གླང༌ | ༡༩༨༥
ཞུ་རུ་དགེ་ལེགས་ རྒྱལས་
མཚན་
ཆོས་གླིང་དགོན་ད གེ་ལུགས་
༡༧
ས་འབྲུག་ | ༡༩༨༨
མཁས་གྲུབ་བདེ་ཆེན་
དང་མཁས་གྲུབ་ཆོས་
འཛིན་
ཁྱུང་སྤྲུལ་དང་མཁན་་་་་་
བསྐལ་བཟང་བསྒྲུབ་་་་་་
གསུམ་
སྒྲུབ་སྡེ་དགོན་ ་
དགེ་ལུགས་
ཞུང་ཕྲུལ་བོསྐལ་་་
བཟང་ཐལྡན་་་་་་ |
མེ་སྟག་ ། ༡༩༣t，
འགྲོ་སྣ་དགོན་
༡
| ཤིང་གླང་ ། ༡༩༥༥
བཀའ་བཅུ་མཁྱེན་རབ་
ཆོས་གྲགས་
རཱ་ཁྱིམ་དགོན་
ད གེ་ལུགས་
༡༩༨༦༦
དགེ་སློང་བྱམས་པ་
415



རི་དབང་དཀོན་
དགོན་གསར་དགོན་ བཀའ་བརྒྱུད། མཆོག་བསྟན་ས] ༡༦ | ཤིང་གླང་ ། ༡༩༨༥
༣༣
རི་དབང་བསྟན་འཛིན་
དང་དབུ་ཆོས་བཟང་
རབ་བསྟན་དགོན་
|དགེ་ལུགས་
༡༦，
། ཤིང་གླང་ ། ༡༩༨༥
ཡེ་ཤེས་འབྱུང་གནས་
ལྟ་སྨོན་དགོན་
ད
གེ་ལུགས་
༡，
། ཤིང་གླང་ } ༡༩༣༥
༡༢
བསྟན་པ་དར་ཆུང་དང་
ངག་དབང་དོན་ཡོད་
རྒོད་ལུང་དགོན་
རིན་ཆེན་དོན་་་་་
འགྲུབ་
༡༧
| མེ་ཡོས་
༡༩༨༧
བཙུན་དགོན་རིན་ཆེན་་་
དོན་འགྲུབ་
ཝ་ཐང་དགོན་
བ ཀའ་བརྒྱུད་
༡，
ཆུ་ཕག་ ། ༡༩༨ ༈ ， ༡༡
སྐུ་རིམ་དང་སེང་གེ
དབང་ཕྱུག་
གླང་དེལ་དགོན་བཀའ་བརྒྱུད་
༡༦
།
མེ་སྟག་ | ༡༩༨，
སོར་ན་མགྲིན་དང་
དཀོན་མཆོག་བློ་ལྡན་
སེར་བཀྲུ་དགོན་
| རྙིང་མ་
ཆུ་ཕག་
བསྟན་པའི་ཉི་མ་དང་་་་
བསྟན་འཛིན་རྡོ་རྗེ་
པད་དཀར་དགོན་
དགེ་ལུགས་
༡༦，
ཤིང་བྱི་
གྲུགས་ ནམ་ དང་།
རབ་རྒྱལ། ཐུབ་ཚེ་
སོགས།
བྱ་སྣ་དགོན་
| དགེ་ལུགས་
༡༦， ། མེ་སྟག་
༡༩༨༦ |
༨
ཉི་འབུམ་དང༌ རྒྱལ་ ལྡན་
འོད་ཟེར་
བྱ་མདའ་དགོན་ད གེ་ལུགས་
ཤིང་བྱི་ | ༡༩༥༤།
༡༣
འཕྲིན་ལས་དཔལ་མོས་ས་
དང་ཆོས་འཛོམས་
གསལ་མདའ་དགོན་
，
བོན་
| ཉི་ཟླ་ཚེ་དབང་
，
༡༦
| ཤིང་ཕྱི་ } ༡༩༨ ༩，
༡༡
བྱང་གྲགས་དང་དཔལ་
མགོན་
སེན་ཚ་དགོན་
ཐུབ་དགའ་
ས་སྦྲུལ་ | ༡༩༨༩
༤༥
ཉམས་དགའ་དང་ཐུབ་
དགའ་
དགའ་རི་དཀོན་
།
བོན་
༡༦
། མེ་སྟག་ | ༡༩༥༦，
༢༠
| བཀྲ་ཤིས་ལྷ་རྣམ་
གླུ་མཁར་དགོན་
，
བོན་
༡༦། ཤིང་གླང་ | ༡༩༥༦
བསྐལ་བཟང་གྲགས་པ་
དང་ལྷོ་རྣམ་
དངུལ་ཁོ་དགོན་
མེ་སྟག་
༡༩༨༥ །
༥ །
ཨ་ཁུ་བསམ་མེད་དང༌
ཐུབ་བསྟན་
རྡོ་རྟེང་དགོན་
མདོ་སྔགས་ དང་འབྲུག་་་
འབྲུག་སྲས་དང་་་་
མདོ་སྔགས་
416



སྨྲས་པ། བསོད་ནམས་དགེ་བའི་ཞིང་མཆོག་བླ་མེད་པར། །
བསམ་སྦྱོར་དག་པས་གཏམ་རྒྱུད་འགྲོ་བློའི་ངོར། །
རྣམ་དཀར་ཕྱི་རབས་རྒྱུད་ཀུན་ཕན་ཤེས་ཕྱིར། །
འདི་ལྟར་བདེན་ཚིག་བཀྲ་ཤིས་མེ་ཏོག་ཐོར། །
417



ལེའུ་དྲུག་པ། ནགས་ཤོད་འབྲི་རུའི་སྒྱུ་རྩལ་སྟེང་
དཀར་རས་པ་དང་སྟག་ཕུའི་ཨར་གཞས།
ཞ་འོན་མིན་ན་མེས་པོའི་བསགས་པའི་རིག་གནས་ཤུལ་བཞག་སྤྱོད་ལྡན་བསྐལ་བ་བཟང་།
ཟ་ཟིང་འདུ་ལོང་ཤིན་དུ་འཁྲུག་པའི་ཆང་རག་མྱོས་པའི་སྤྱོད་ཚུལ་ཐ་ཤལ་དེ།
འ་ཅག་དོན་མེད་གཡེང་བའི་སྐྱོན་ཀུན་སྤྱོད་པ་ཀུན་སྤང་མཁས་ཀུན་བགྲོད་པའི་ཤུལ། །
ཡ་རབས་སྲོལ་བཟང་ཤེས་བྱའི་ཆུ་འཛིན་ལས་ཕྲེང་སེམས་པ་གཏམ་བརྗོད་ཟློས་གར་མཚར། །
དེའང་མི་རིགས་ཀྱི་རིག་གནས་སྒྱུ་རྩལ་མྱུར་སྐྱོབ་དང་། ཤུལ་འཛིན།
འཕེལ་རྒྱས་གཏོང་རྒྱུའི་ཐད། ཀྲུང་དབྱང་གིས་རང་ལྗོངས་ཀྱི་རིག་གནས་བྱ་
བཞག་ལ་གཏན་འཁེལ་གནང་བའི་མཛད་ཕྱོགས་ཡང་དག་པ་ཞིག་ཡིན་པ་དང༌།
རང་རེའི་ལོ་རྒྱུས་ངེས་ཅན་ཞིག་གི་ཆ་རྐྱེན་འོག རིག་གནས་སྲོལ་རྒྱུན་རྒྱུད་
འཛིན་དར་སྤེལ་གཏོང་རྒྱུ་ནི་མི་རབས་རིམ་རྒྱུད་ལ་འཇོག་རྒྱུའི་རིན་ཐང་བྲལ་
བའི་ནོར་བུ་ཞིག་ཡིན་པ་དང་། རིག་གནས་ཤུལ་བཞག་མྱུར་སྐྱོབ་བྱེད་རྒྱུ་དེ་
ནི་མི་རིགས་ཀྱི་སྲོལ་རྒྱུན་རིག་གནས་ཤུལ་འཛིན་དང་འཕེལ་རྒྱས་གཏོང་བའི་
རྨང་ཞིག་ཡིན། རང་ཁུལ་དུ་རིག་གནས་སྒྱུ་རྩལ་ཐད་ཉམས་འགྱུར་ལྡན་པའི་
ཁྱད་ཆོས་ཕུན་སུམ་ཚོགས་པོ་ཡོད་པ་དཔེར་ན། ས་ཁུལ་སོ་སོར་གཞས་དང་།
བྲོ་ གར། སྒོར་གཞས། ཨར་གཞས། གཞས་ ཤགས། འབྲས་དཀར།
དགོའི་བྲོའི་གཏམ་གླེང་སོགས་ཡོད་པ་ཕུད། ད་དུང་སྟེང་དཀར་རས་པ་ཞེས་
པ་ཡོངས་སུ་གྲགས་པའི་གནའ་རབས་ཀྱི་ལོ་རྒྱུས་ལྡན་པའི་འཁྲབ་སྟོན་རྣམ་པ་རྩ་
418



ཆེན་ཞིག་ཡོད་པ་རེད། དེ་ཡང་སྟེང་དཀར་རས་པའི་སྒྱུ་རྩལ་བྱུང་ཚུལ་སྐོར་ངོ༌
སྤྲོད་འཐོར་ཙམ་ཞུས་ན།
སྟེང་དཀར་རས་པ་ཞེས་པའི་རྒྱུ་མཚན་ནི། སྟེང་དཀར་ཞེས་པ་ཡུལ་
དེའི་གྲོང་ཚོ་ཞིག་གི་མིང་ཡིན་པ་དང་། གྲོང་མིང་ལས་རས་པ་བྱུང་བ་དེར་
སྟེང་དཀར་རས་པ་ཟེར། རས་པ་དེ་ཐོག་མར་བྱུང་ཚུལ་ནི། བོད་རབ་བྱུང་
གཉིས་པའི་དུས་ སུ་ ཕལ་ཆེར་རས་པ་ཞེས་པ་ཞིག་བྱུང་མྱོང་ཡོད་བཟོ་འདུག
དུས་དེ་ཙ་ན་བོད་དུ་རྣལ་འབྱོར་དབང་ཕྱུག་ཆེན་པོ་མི་ལ་རས་པ་དང་རས་ཆུང་
རྡོ་རྗེ་གྲགས་བཅས་ཀྱི་རས་པའི་སློབ་བུ་ཁག་གཅིག་བྱུང་པ་དེའི་ལད་ཟློས་བྱས་
ནས་རས་པ་ ( ཕྱིས་སུ་རལ་པ་ཡང་ཟེར་)ཞེས་པའི་སྒྱུ་རྩལ་བྱུང་བ་དང་། མི་
རྣམས་ཀྱིས་རྗེ་བཙུན་མི་ལ་རས་པ་ཞེས་པ་དེ་ནི་ཡོངས་གྲགས་ཀྱི་རས་པ་གསར་
གཏོད་པ་རྣལ་འབྱོར་ཆེན་པོ་ཡིན་ཞེས་གུས་བཀུར་ཆེན་པོ་བྱེད་ཀྱི་ཡོད། རྗེ་
བཙུན་དེ་ཉིད་ཀྱི་དཀའ་བ་ཚད་མེད་སྒྲུབ་པ་དང་ཞུམ་པ་མེད་པའི་སྙིང་སྟོབས་
ལ་གུས་བཀུར་ཡི་རང་ཞུ་བའི་བསམ་པ་ཀྱང་མཚོན་ཡོད་པ་རེད། རྗེ་བཙུན་མི་
ལ་རས་པ་ཞེས་པའི་མཚན་སྙན་དེ་ནི་བོད་གངས་ལྗོངས་སྟོད་སྨད་ཀུན་གྱི་སྐྱེ་བོ་
ཚང་མའི་ཡིད་ལ་མི་ནུབ་རྒྱུན་འཇགས་སུ་གནས་ཡོད་པ་མ་ཚད། བོད་ཀྱི་ཁྱིམ་
མཚེས་རྒྱལ་ཁབ་འབྲས་ལྗོངས་ དང་། འབྲུག་པ། ནེ་པ་ལ། རྒྱ་གར་་་་
སོགས་རྒྱལ་ཁབ་ཁག་ནང་ཡང་བག་ཆགས་ངེས་ཅན་བཞག་གནང་ཡོད་པ་རེད།
རྣལ་འབྱོར་གྱི་དབང་ཕྱུག་ཆེན་པོ་རྗེས་བཙུན་མི་ལ་རས་པ་ནི་བོད་རབ་བྱུང་
དང་པོའི་ལྕགས་འབྲུག་(སྤྱི་ལོ་ ༡༠༤༠)ལོའི་ཟླ་༨ ཚེས་ ༢ ༥ ཉིན་འཁྲུངས་ནས།
སྤྱི་ལོ་ ༡༡༢༣ལོ་སྟེ་དགུང་གྲངས་གྱ་བཞི་ལོར་སྐུ་མྱ་ངན་ལས་འདས། རྗེ་་
བཙུན་ཉིད་ཀྱི་གདུང་རིགས་ཁྱུང་པོ་དང་། ཡབ་མི་ལ་ཤེས་རབ་རྒྱལ་མཚན་
དང་ཡུམ་མྱང་ཚ་དཀར་རྒྱན་གྱི་སྲས་མི་ལ་རྡོ་རྗེ་རྒྱལ་མཚན་ནི་མར་པའི་སློབ་མ་
སྐད་གྲགས་དུ་གྱུར་པའི་རྗེ་བཙུན་མི་ལ་དམ་པའི་ཆོས་ཀྱི་ལམ་དུ་འཁོད་པའི་
419



བཀའ་བརྒྱུད་པའི་མར་མི་དྭགས་གསུམ་ཞེས་མཚན་སྙན་ཡོངས་སུ་གྲགས་པ་
བྱུང་། རྗེ་བཙུན་མི་ལ་རས་པའི་སྐུ་ཚེའི་སྨད་དུ་ན་བཟའ་རས་གོས་དང་ཟས་
ཟུ་ཚོད་ཙམ་ལ་བརྟེན་པ་སོགས་དཀའ་སྤྱད་དང་སྙིང་རུས་དྲག་པོས་རི་ལ་སྒོམ་
དུ་བཞུགས། དེ་ལྟ་བུའི་མཁས་མཆོག་སྐྱེས་ཆེན་དམ་པའི་ཁྲོད་ན་རྗེ་བཙུན་མི་
ལ་ལྟ་བུ་བྱུང་མྱོང་མེད་པ་རེད། དེ་ལྟར་རྗེ་བཙུན་ཉིད་ཀྱི་ཆོས་གསུང་བ་་
ཐམས་ཅད་ཉན་བདེ་ཞིང་གོ་སླ་བའི་མགུར་གླུའི་ཐོག་ནས་གསུངས་ཤིང་། མི་
རྣམས་ཀྱིས་ཧ་ཅང་དགའ་པོ་བྱེད་ཀྱི་ཡོད་ལ་མགུར་གླུ་དེ་སྙན་གྲགས་ཆེན་པོ་
ཡོད་པ་ཞིག་རེད། དེ་ཡང་རྣམ་ཐར་ཐོས་པས་དད་པ་དབང་མེད་སྐྱེ། སྐལ་
ལྡན་ལས་འཕྲོ་ཅན་ཚོའི་དགའ་སྟོན་མཛོད།
རས་པའི་སྒྱུ་རྩལ་ནང་དམངས་ཁྲོད་ཀྱི་སྒྱུ་རྩལ་ཕུན་སུམ་ཚོགས་པོའི་ཉིང་
བཅུད་འདུས་ཡོད་པ་ཞིག་རེད་ལ། ནང་བསྟན་ཆོས་ཀྱི་སྒྱུ་རྩལ་ཡང་རྒྱུད་
འཛིན་བྱས་ཡོད་པ་ཞིག་ཀྱང་རེད། ལོ་ངོ་སྟོང་ལ་ཉེ་བའི་ནང་རས་པའི་སྒྱུ་
རྩལ་འདི་བོད་ལྗོངས་ཡོངས་སུ་དར་ཁྱབ་ཆེ་བ་ཞིག་ཡིན་སྟབས་མི་རིགས་ཀྱི་སྒྱུ་
རྩལ་ཁྱད་དུ་འཕགས་པ་ཞིག་ཡིན་པ་གདོན་མི་ཟ། རས་པའི་གྲུབ་ཆ་ནི་འཁྲབ་
ཚན་དང་། གཞས་མ་གཏམ། རྩལ་རྩེད། མཚར་གཏམ། རྣམ་མགུར།
རས་བཤད། ཟུར་ཟ། ལོ་རྒྱུས། ཚིག་བཅད། ཚིག་ལྷུག སྙན་ཚིག
རས་ གཞས། ནང་ རིག་ སོགས་ རྣམ་ པ་ ཧ་ ཅང་ ཕུན་ སུམ་ ཚོགས་ པ་ དང་།
ཡུལ་སྲོལ་གོམས་གཤིས། ཆབ་སྲིད་དཔལ་འབྱོར། ཆོས་ལུགས་རིག་གནས་
བཅས་ཚང་མ་མཚོན་ཐུབ་པ་མ་ཟད། སྒྱུ་རྩལ་འཁྲབ་སྟོན་ཐོག་ནས་དུས་་
རབས་སོ་སོའི་ནང་དོན་མཚོན་ཐུབ་ཀྱི་ཡོད་པ་རེད། རས་པ་ཞེས་པའི་ཐ་སྙད་
དེ་གནའ་རབས་སུ་རས་གོས་དཀར་པོ་གྱོན་པའི་རྣལ་འབྱོར་པ་ལ་རས་པ་ཟེར།
རྗེ་བཙུན་མི་ལ་བཞད་པ་རྡོ་རྗེ་ལ་མཚན་ཡོངས་སུ་གྲགས་པ་མི་ལ་རས་པ་ཞེས་པ་
དེ་ལྟ་བུ་ཡིན། དེས་ན་ཕྱི་རབས་པ་རྣམས་ཀྱིས་སྔར་སྲོལ་རས་པའི་མཛད་རྣམ་
420



དེ་དག་རྗེས་ སུ་དྲན་པའི་ངོས་ནས་སྒྱུ་རྩལ་འདི་ལའང་རས་པ་ཞེས་པ་ཡིན།
རས་པ་ནི་གཙོ་བོ་ཁྱིམ་རྒྱུད་ལས་གྲུབ་པ་ཞིག་ཡིན། སྔ་མོའི་ཁྱིམ་དུད་ཁ་ཤས་
ལ་རས་པ་ཚང་ཞེས་ཟེར་གྱི་ཡོད་པ་རེད། དེ་མཚུངས་སྟེང་དཀར་རས་པ་ཞེས་
པ་འདི་ཡང་གཙོ་བོ་ཁྱིམ་རྒྱུད་ཡིན་ལ་གྲོང་ཚོ་རང་གི་གཞོན་ནུ་ཕོ་མོ་ལས་གྲུབ་པ་
ཞིག་ཀྱང་ཡིན། སྒྱུ་རྩལ་གྱི་བརྗོད་བྱ་དང་། འཁྲབ་རྩལ། གར་འགྲོས།
སྟངས་སྟབས། ཁྱད་ཆོས་སོགས་མི་རབས་ནས་མི་རབས་བར་སྔར་སྲོལ་ལྟར་
རྒྱུད་འཛིན་བྱས་པ་ཞིག་ཀྱང་རེད། འོན་ཀྱང་སྔར་ནས་ད་བར་ལོ་ངོ་ཆིག་སྟོང་
ཉེ་བའི་འཕེལ་རིམ་ནང་སྤྱི་ཚོགས་དང༌། ཁྱིམ་རྒྱུད། གོམས་སྲོལ་བཅས་
འཕོ་འགྱུར་དུ་འགྲོ་ངེས་ཡིན་པས་མི་རབས་ནས་མི་རབས་བར་གྱི་རས་པའི་
ཉམས་འགྱུར་དང་དར་སྲོལ་སོགས་ཐད་མི་འདྲ་ས་ཡོད་ཚོད་འདུག ལྷག་ཏུ་
ཀྲུང་གོ་གསར་པ་དབུ་མ་བརྙེས་གོང་ལ་རས་པ་ཚོར་ཟས་གོས་སོགས་འཚོ་བ་མི་
འདང་བའི་དཀའ་ངལ་ཡོད་པ་མ་ཚད་བཀས་བཀོད་བརྒྱུད་འཛིན་འཆིང་རྒྱུའི་
འོག་བོད་ཀྱི་དམངས་སྲོལ་སྤྱི་དང༌། ལྷག་པར་དུ་རས་པའི་སྒྱུ་རྩལ་ལ་བརྩི་
མཐོང་མེད་པས་རྩ་བརླག་ཏུ་འགྲོ་ཉེན་ཆེ་བའི་གནས་སུ་གྱུར། ཀྲུང་གོ་གསར་
པ་དབུ་བརྙེས་རྗེས་སུ་རས་པའི་སྒྱུ་རྩལ་ཡང་ཅུང་འཕེལ་རྒྱས་སོང་ཡོད་ཀྱང་།
རིག་གནས་གསར་བརྗེའི་སྐབས་སུ་ཁྱོན་ཡོངས་དང་འདྲ་བའི་ ཉམས་རྒུད་དུ་
སོང་ཡོད། ཏང་གི་སྐབས་བཅུ་གཅིག་པའི་ཀྲུང་ཨུ་ཚང་འཛོམས་གྲོས་ཚོགས་
ཐེངས་གསུམ་པ་འཚོགས་པའི་རྗེས་སུ་ཏང་གི་མི་རིགས་དང་ཆོས་ལུགས་ཀྱི་སྲིད་
ཇུས་ལྷུག་གཏོང་བྱུང་བ་དང་། ཕྱོགས་མཚུངས་མི་རིགས་རང་ཉིད་ཀྱི་ཡུལ་
སྲོལ་གོམས་གཤིས་ལ་བརྩི་འཇོག་ཐོབ་པས་བོད་ཀྱི་རིག་གནས་སྤྱི་དང་ལྷག་ཏུ་
སྟེང་དཀར་རས་པའི་སྒྱུ་རྩལ་མྱུར་སྐྱོབ་དང་འཕེལ་རྒྱས་གཏོང་ཆེད་དུ་ཁོ་བོ་ནས་
ཟུར་སྐྱོར་གྱི་ལས་ཀ་དང་ཞིབ་འཇུག་བཅས་གང་ནུས་བྱས་པ་ཡིན། ད་ཆ་སྟེང་
དཀར་རས་པ་ཞེས་པའི་སྒྱུ་རྩལ་དེ་ཡང་རྒྱུན་མ་ཆད་པའི་རྨང་གཞི་འདིང་ཐུབ་
421



པ་བྱུང་བ་མ་ཚད། རས་པའི་སྒྱུ་རྩལ་སྔར་བཞིན་གོང་འཕེལ་གཏོང་བཞིན་
ཡོད་པ་རེད། དེང་དུས་སྟེང་དཀར་རས་པའི་སྒྱུ་རྩལ་འཁྲབ་གཞུང་གཙོ་བོ་རྗེ་
བཙུན་མི་ལ་རས་པའི་རྣམ་ཐར་ལས་གཡག་རྭའི་དགུ་བརྡུང་དང་ཁྱི་ར་རས་པ་
ཞེས་པ་ལྟ་བུ་ཡིན་པ་རས་པའི་སྒྱུ་རྩལ་གཙོ་བོ་ཞིག་ཏུ་བརྩི་སྲོལ་ཡོད་པ་རེད།
སྟེང་དཀར་རས་པའི་སྒྱུ་རྩལ་གྱི་གྲུབ་ཆ་ནི། རྔ་འཆམ་དང་། གཞས་
མ་གཏམ། ལྷུགས་འཁྲབ་བཅས་ཡོད་པ་ལས་རྔ་འཆམ་ཞེས་པ་ནི་རོལ་ཆ་གཙོ་
བོ་ཞིག་ཡིན་པ་དང་རས་པའི་ལག་ཏུ་རྔ་དང་། སིལ་སྙན། (བརྡ་སིལ་ལམ་
བརྡ་དྲིལ་) པི་ཝང་བཅས་དང༌། འཁྲབ་ཆས་ལ་དང་དོད་དེ་ཙམ་བྱེད་
སྲོལ་མེད། ལུས་ལ་ཐིག་ཁྲ་འཆིང་སྲོལ་ཡོད་པ་དང་ལག་ཏུ་གཡག་གི་རྔ་མ་
འཁྲབ་ཆས་སུ་འཁྱེར་སྲོལ་ཡོད་པ་དེ་ནི་ཆེས་གནའ་སྔ་མོའི་འཁྲབ་ཆས་ཞིག་ཡིན་
པ་རེད། དེ་མིན་ད་དུང་རི་དྭགས་དང༌། སྒོ་ཕྱུགས། མི་སྣ་རྒན་གཞོན་
སོགས་ཀྱི་འདྲ་འབག་གྱོན་ཏེ་འཁྲུབ་ཚུལ་རིགས་མང་པོ་ཡོད་པ་རེད། འོ་ན་རྗེ་
བཙུན་མི་ལ་རས་པ་ཉིད་ཀྱིས་རྔ་དང༌། སིལ་སྙན། གཡག་རྔ་མ། ཐིག་ཁྲ།
དོར་མ་བཅས་འཁྲབ་ཆས་རྣམས་སྲོལ་གཏོད་མཛད་པ་ཞིག་ཅི་ལ་ཡིན། རྗེ་
བཙུན་མི་ལ་རས་པས་གསུང་ཆོས་དང་ཞལ་ཏ་སོགས་མགུར་དུ་དྲངས་ནས་་་
གསུངས་གནང་བ་དེ་དག་ཕྱིས་སུ་དམངས་ཁྲོད་ཀྱི་གཞས་མ་གཏམ་སོགས་རས་
པ་ཚོའི་ཚད་མའི་རིགས་པའི་གཞུང་ལུགས་ཀྱི་གཞི་འཛིན་ས་ཞིག་ཏུ་གྱུར་ཡོད་པ་
རེད། དེ་ལྟར་རས་པའི་རྔ་སིལ་ནི་གདོད་མའི་ཆོས་ཀྱི་རོལ་ཆའི་གྲས་སུ་གྱུར།
བོད་བཙན་པོའི་དུས་རབས་སུ་བོད་རྒྱལ་ཐོག་མ་གཉའ་ཁྲི་བཙན་པོ་ནས་ལྷ་ཐོ་
ཐོ་རིའི་བར་རྒྱལ་ཐོག་ཉི་ཤུ་རྩ་དྲུག་རིང་ཆབ་སྲིད་བོན་གྱིས་བསྐྱངས་པས་བོན་
ཆོས་ལ་དད་ཞེན་དང་མི་རྣམས་ཀྱི་སེམས་ནང་དང་འཚོ་བའི་ནང་དུ་བོན་ཆོས་
ཀྱི་འདུ་ཤེས་བག་ཆགས་གཏིང་ཟབ་ཡོད་ཐོག་སྐབས་དེའི་བསམ་པའི་རྟེན་གཞི་
ཞིག་ཏུ་གྱུར་པ་གསལ་བཤད་ཐུབ། རྔ་ནི་བོན་ཆོས་ཀྱི་རོལ་ཆ་ཡིན་མུས་ནས་
422



རྔའི་རྡུང་སྟངས་དང་རྔ་ཚིགས་དང་ཞབས་བྲོ་ཟུང་དུ་འབྲེལ་བའི་རྣམ་པ་ཅན་དུ་
ཐོག་མའི་ཆ་ནས་འགྱུར་བ་ཞིག་རེད་ཅེས་བཤད་ཆོག གཞས་མ་གཏམ་གྱིས་
རས་པའི་སྒྱུ་རྩལ་ནང་གནས་བབ་གལ་ཆེན་བཟུང་ཡོད། གཞས་མ་གཏམ་གྱི་
སྒྱུ་རྩལ་རྣམ་ པའི་ ཐོག་ནས་ལོ་རྒྱུས་དང་། མིའི་རིགས་འབྱུང་ཚུལ། ངོ༌་
མཚར་གྱི་ལྷ་སྒྲུང་སོགས་མཚོན་པའི་བཀའ་བརྒྱུད་པའི་རྣལ་འབྱོར་པ་རྗེ་བཙུན་
མི་ལ་རས་པ་ཡུལ་ཕྱོགས་གང་དུ་བྱོན་ནས་བཀའ་ཆོས་གནང་སྐབས་གཞུས་མ་
གཏམ་གྱི་ཐོག་ནས་མགུར་ལ་དྲངས་པའི་སྙན་རྩོམ་འབོར་ཆེན་བརྩམས་ཡོད་
ཅིང་། དམངས་ཁྲོད་ཀུན་དུ་ས་ཁྱབ་རྡོ་ཁྱབ་ལྟར་གྱུར་ཡོད་ལ་དེ་ལྟ་བུའི་རྒྱུད་
རིམ་ད་བར་མཚམས་ཀྱང་ཆད་མྱོང་མེད། ལྐུགས་འཁྲབ་ཅེས་པ་ནི། རྔ་
རྡུང་སིལ་དཀྲོལ་ལ་བརྟེན་ནས་སྒྲ་དབྱངས་ལ་གཞིགས་ཏེ་རས་འཆམ་རྒྱག་སྲོལ་
ཞིག་ཡིན། དེ་ནི་དགོན་པའི་གར་འཆམ་དང་འདྲ་བས་ལྐུགས་འཁྲབ་ཟེར་བ་རེད།
པི་ཝང་གི་ཞབས་བྲོ་དེ་ཡང་རས་པའི་འཁྲབ་གཞུང་ནང་འཁྲབ་སྲོལ་མང་པོ་ཡོད་
ཅིང་། པི་ཝང་འཁྱེར་ནས་ཞབས་བྲོ་འཁྲབ་པ་དར་ཁྱབ་ཆེ་བ་དང་། ཉམས་
འགྱུར་ལྡན་པའི་རས་གཞས་སོགས་སྒྱུ་རྩལ་གྱི་གྲུབ་ཆ་ཞིག་ཏུ་གྱུར་ཡོད། སྟེང་
དཀར་རས་པ་འདི་ཉིད་སྤྱི་ལོ་ ༡༡༧༠ནང་ནགས་ཤོད་སྟག་ཕུ་གར་དབང་གིས་
ལེགས་སྒྲིག་མཛད་པ་མ་ཟད། སྐབས་དེར་བརྗིད་ཆེན་རས་པ་དང་མོ་བ་རས་
པ་གསར་དུ་འཛུགས་གནང་མཛད་ཀྱང་། དེ་གཉིས་རྗེས་སུ་རྒྱུན་འཁྱོངས་མ་
བྱུང་སྟབས་རས་པ་བྱུང་མྱོང་མེད་པ་རེད། དེ་རྗེས་ཁྱབ་བདག་སྟག་ཕུ་པདྨ་
བཛྲ་ཡིས་ལྗགས་ སྒྲིག་མཛད་པའི་ ཨར་གཞས་དང༌། གར་པ། རས་པ་་་
སོགས་སྒྱུ་རྩལ་ཕུལ་དུ་བྱུང་བ་དེ་དག་སྣ་མང་ཕུན་སུམ་ཚོགས་པ་བྱུང་ཡོད་པ་
རེད། གཞན་ཡང་སྟེང་དཀར་གྲོང་མི་དེ་དག་ནི། གནའ་སྔ་མོ་ནས་ཕུལ་
བྱུང་གི་རིག་གནས་སྒྱུ་རྩལ་ཡོད་པའི་གྲོང་ཚོ་ཞིག་ཡིན་ཞིང་། སྨན་དང་རྩིས།
གླུ་དང་གར། བཟོ་རིག་བཅས་ཕུན་སུམ་ཚོགས་པོ་ཡོད་པ་དང༌། རས་པའི་
423



སྒྱུ་རྩལ་ཞེས་པ་དེ་གནའ་སྔ་མོའི་གླུ་གར་ཉམས་འགྱུར་ལྡན་པ་ཞིག་ཡིན། རས་
པ་རྣམས་ཀྱི་རྔ་སིལ་སྒྲ་ཡི་དལ་མགྱོགས་ལ་བསྟུན་ནས་བརྗིད་ཉམས་ཆེ་ལ་མཛེས་
རྩལ་ལྡན་པ། འཁྲུག་ཆ་དོད་ལ་བདེ་ཅག་འཁྱུག་པའི་འཁྲབ་སྟོན་ཀྱིས་རྒྱ་ཆེའི་
གཟིགས་མོ་བ་རྣམས་བཞད་གད་བསླངས་ནས་དགའ་སྤྲོའི་མིག་ཞག་འཁོར་བ་
དང་། བསྟོད་དབྱངས་འབྲུ་སྒྲ་ལྡིར་བ་ལྟར་གྱི་དགའ་བསུ་ཐོབ་པས་དུས་སྟོན་
སྐབས་སྤྲོ་ཉམས་ཆེ་བ་དང་འཁྲུག་ཆ་ཧ་ཅང་ཆེན་པོ་ཡོད་པ་རེད། །
རས་པའི་སྒྱུ་རྩལ་རྣམ་གྲངས་སུམ་བཅུ་ལྷག་ཙམ་ཡོད་པ་དེ་དག་འདི་ལྟ་སྟེ།
༡ རྔ་འུར་རྡུང་། ༢ མ་ཎིའི་སྐུལ་འདོན། ༣ ས་འདུལ་གོང་འོག་
༩ ས་འདུལ་ཕྱོགས་བཞིའི་འདུལ་རྡུང་། ༥ ཇ་མཆོད། ༦ ཆོས་
རྒྱལ་ནོར་བཟང་། ༧ བྲམ་ཟེ། ༨ རྐང་མགྱོགས། ༩ གླུ་རྒྱལ།
༡༠ སྔགས་པ། ༡༡ སྲིད་པའི་ཕ་མ་རྒན་འཁོགས་ ༡༢ དྲང་
སྲོང་ལྷ་མོ་ ༡༣ དྲང་སྲོང་ཧ་རི་ནག་པོ། ༡༠ ཆོས་རྒྱལ་ནོར་བཟང་
གིས་ བྱང་གི་མི་ རྒོད་འདུལ་བ། ༡༥ རྒྱལ་ ཁའི་ དགའ་སྐྱིད་ རྔ་འཆམ།
༡༦ ཉ་པའི་རི་བཤད། ༡༧ རྗེ་བཙུན་མི་ལ་དང་ཁྱི་ར་རས་པ། ༡༨
བློན་རིག་པ་ཅན་གྱིས་རྒྱ་བཟའ་ཀོང་ཇོ་གདན་དྲངས་ནས་ཇོ་བོ་རྟེན་སྐལ་བླང་
པ། ༡༩ ་མདོ་ཡུལ་སྟོད་སྨད་ཀྱི་གླུ་གར། ༢༠ རྐུ་མ་རྣ་བཅད་དང་བྲ་
གཡབ་ཚོང་དཔོན། ༢༡ པི་ཝང་ཁ་གཞས། ༢༢ ནགས་ཤོད་སྒོར་
གཞས། ༢༣ སྟག་ཕུའི་ཨར་གཞས་དང་རྔ་འཆམ། ༢༠ འཆམ་ཆེན་
གཡག་རྭའི་དགུ་རྡུང༌། ༢༥ རྔ་སིལ་འཁྲབ་སྟོན། ༢༦ དགུ་སུམ་
རྡུང་། ༢༧ དགུ་ཉིས་ལེན། ༢༨ སྟག་མོའི་གྲ་བཤད། ༢༩ རྔ་
བསྟུན་ཕེབས་ལུགས། ༣༠ མེ་ཏོག་རྔ་འཆམ་རྐང་པ་རྡིག་སྤུག ༣༡
ཁོར་ ཡུག་ རྡོ་ རྗེའི་ རྭ་ བ། ༣༢ ལྷ་ གར་ བདུད་རྩིའི་སྦྲང་ཆར། ༣༢
འབྲོང་ཆུང་རུ་རྫོང་། ༣༩ སེང་ཆེན་འགྱིང་འགྲོས་བཅས་སོ། །
424



མཇུག་ཏུ་ལེའུ་དེའི་ནང་ཚན་མཚོན་བྱེད་རྐང་མགྱོགས་ཞེས་པའི་འཁྲབ་
ཚན་གྱི་དུམ་བུ་ཞིག་འགོད་རྒྱུ་གཤམ་གསལ།
ཡཱ། འོ་ན་ལྷོ་ཕྱོགས་རྒྱལ་པོ་ཤཱ་བ་བཞོན་ནུ་ཞེས་པ། རྒྱ་གར་གྱི་ངན་
སྔགས་རྐང་མགྱོགས་གྲུབ་པ་ཡིན་ནམ་ཞེས། རྐང་མགྱོགས་ཀྱིས། རི་ཨམ་
མདུད་རྩེ་མདུད་རྩེ་མོ་མདུད། རྩེ་མོ་མདུད་ཀྱི་ས་ཆ་ལ། མགོ་རྨོག་དཀར་
ཅན་དེ་འགྲོ་ས་མེད། རི་ཨམ་མདུད་སྐེད་མདུད་སྐེད་པ་མདུད། སྐེད་པ་
མདུད་ཀྱི་ས་ཆ་ལ། སྐྱེད་འཁོར་གསུམ་ཅན་དེ་འགྲོ་དབང་མེད། རི་ཨམ་
མདུད་རྩ་མདུད་རྩ་བ་མདུད། རྩ་བ་མདུད་ཀྱི་ས་ཆ་ལ། རྐང་སོག་ལྷམ་ཅན་
དེ་འགྲོ་དབང་མེད་ཟེར། ཡ། སྔགས་པའི་རྒྱལ་པོ་སྦྲུལ་གྱི་ཞགས་པ་ཁ་རུ་
འཛིན་པ་ལ་ཇ་འདྲེན་ཞུས་གསུངས་ༀ་མ་ཎི་པདྨེ་ཧཱུཾ། བཀྲ་ཤིས་པར་ཤོག་ཅེས།
ཉ་པས། ཡཱ། འོ་ཕྱག་ཕེབས་ལེ་ཡག་གསུང་བཟང་ལེ་ཡག་སྐུ་འོ་མ་བརྒྱལ།
གསུང་ཐང་མ་ཆད། སྣང་བ་སྐྱིད་པོ་ཨེ་བྱུང༌། གྲོགས་པོ་ཟེར། ཡཱ། ད་
ནང་ཁྱོད་གང་ནས་ཡོང་བ་ཡིན། ད་ལྟ་ག་རུ་འགྲོ་གི་ཡིན་ཟེར། རྐང་་་་
མགྱོགས་ཀྱིས། ཁོ་རེ་རྒྱབ་གཏད་ས་འདི་ནས་འོང་བ་ཡིན། མདུན་གཏད་
ས་དེ་རུ་འགྲོ་གི་ཡིན། གྲོགས་པོ་ཟེར། ཡང་ཉ་པས། དེ་སྐྱེ་འགྲོ་མི་ཡི་འགྲོ་
ལུགས་ རེད། ཕྱི་ ས་ ཕྱི་ ནུས་ འགྲོ་ མི་ མེད། གྲོགས་ པོ་ ཟེར། ཉ་ པས།
ཁྱོད་ཀྱི་མིང་ལ་ཅི་ཟེར་ཞེས། རྐང་མགྱོགས་ཀྱིས། ངའི་མིང་ལ་ཉི་མ་སྐྱིད་པོ་
ཟེར། ཉ་པས། ཁྱོད་ཉི་མ་སྐྱིད་པོ་དང་མི་འདྲའོ། ཨ་རོག་ཉི་མ་སྐྱིད་པོ་
ཡིན་ན། ་ཞལ་ངོ་སེར་ཐེང་ངེ། འཛམ་གླིང་ཐོག་ཏུ་དྲོད་ཀྱིས་ཁྱབ་བཞིན་
ཁེབས་ཀྱི་རེད། ཨ་རོགས་ཟེར། ཡང་རྐང་མགྱོགས་ཀྱིས་ ཨ་ཙི་རྩེད་མོ་མི་
བཤད་དེ། ངའི་མིང་ལ་ཟླ་བ་སྐྱིད་པོ་ཟེར། ཉ་པས། ཁྱོད་ཟླ་བ་སྐྱིད་པོ་
དང་མི་འདྲའོ། ཨ་རོག་ཟླ་བ་སྐྱིད་པོ་ཡིན་ན། ཞལ་ངོ་དུང་ཟླ་ཚེས་འདྲ།
མ་རིག་གི་མུན་པ་བསལ་ལེ་ཡོད་ཀྱི་རེད། ཨ་རོགས་ཟེར། ཡང་རྐང་་་་
425



མགྱོགས་ཀྱིས། ཨ་ཙི་རྩེད་མོ་མི་བཤད་དེ། ངའི་མིང་ལ་སྐར་མ་སྨིན་དྲུག་
ཟེར། ཉ་པས། ཁྱོད་ཀྱི་མིང་ལ་སྐར་མ་སྨིན་དྲུག་ཨེ། འོ་ཡིན་ན་འདྲ།
ཁྱོད་ཀྱི་ངོ་དེར་ཁྲ་ཚམ་ཚོམ་ཞིག་གདའ་ཟེར། ཡང་རྐང་མགྱོགས་ཀྱིས་ཨ་ཙི་
རྩེད་མོ་མི་བཤད་ཀུ་རེ་ཡིན། ང་རྒྱ་དར་རྩེ་མདོ་ཡི་ཚོང་དཔོན་ཡིན། དབུས་
ལྷ་སར་ཚོང་རྒྱག་འགྲོ་གི་ཡིན་ཟེར། ཉ་པས། ཡཱ། ད་བྱས་ན་ཚོང་དཔོན་
རེད་འདུག ཁྱོད་རྒྱུ་དར་རྩེ་མདོའི་ཚོང་དཔོན་ཡིན་ན། ཇ་ཧ་ཇ་ལོ། ཉ་
ཧ་ཉོ་ཚོང༌། ཚ་ཧ་ཚོང་འདུས་ཅི་གདའ་ཟེར། རྐང་མགྱོགས་ཀྱིས། ལན་
དུ། ཇ་ཧ་ཇ་ལོ་གདའ། ཉ་ཧ་ཉོ་ཚོང་གདའ། ཚ་ཧ་ཚོང་འདུས་གདའ།
ཇ་སྒམ་རེ་སྲང་གསུམ་དང་ཞོ་གང་རེ། སྐུར་མི་རེ་རེ་རེད་གདའ། ཇ་ཁག་རེ་
ལ་རྡོ་ཚད་དྲུག་བཅུ་ཐམ་པ་དང༌། སྲང་གསུམ་རེ་རེད་གདའ་ཟེར། ཉ་པས།
ཧེ། ཁྱོད་ཚོང་དཔོན་ཅི་ཡིན་ས་མ་རེད། རྐང་མགྱོགས་ཀྱིས། ང་ཚོང་
དཔོན་གྱི་ཁྱི་ཡིན་མ་ལབ་ཟེར། ཉ་པས། ཁྱོད་ཚོང་དཔོན་ངོ་མ་ཡིན་ན།
དགྲ་དོགས་རྐུ་དོགས་ དོ་ རྭ་ སྒོར་ལུགས་ ག་འདྲ་ བྱས་ ནས་ སྐོར་ལེ་ ཡིན་ཟེར།
རྐང་མགྱོགས་ཀྱིས་དོ་རྭ་སྒོར་ལུགས་མ་ཤེས་ན། ང་ཚོང་དཔོན་ཅི་ལ་ཟེར།
དང་པོ་ཁྱི་ཡི་དོ་རྭ་བསྐོར། གཉིས་པ་མི་ཡི་དོ་རྭ་བསྐོར། གསུམ་པ་རྟ་དྲེལ་
ཁལ་མའི་དོ་རྭ་སྐོར། བཞི་པ་དོ་པོ་མཐའ་རིང་མཐའ་ལས་བརྩེགས་ཡོད་ཟེར།
ཉ་པས། དོ་པོ་མཐའ་རིང་མཐའ་ལས་བརྩེགས་ཨེ། རྐང་མགྱོགས་ཀྱིས།
འོ། དངུལ་སྒམ་ཐམས་ཅད་མཐའ་ལས་བརྩེགས་ན་རྐུ་མས་མདའ་རྒྱག་ཀྱང་
འབིག་མི་ཐུབ་ཟེར། སྐབས་དེར་བྲེལ་འཚུབ་ངང་། ཁོ་རེ་གཡོག་པོ་ཡ་རྩི་
ཁྱོད་ ཀྱིས་ ཁྱི་ ལ་ ཕུར་ མ་ ཨེ་ བཏབ། དྲེལ་ལ་ རུས་ པ་ བླུག་ལེ་ ཨེ་ ཡིན་ ཟེར།
གཡོག་པོ་ཡ་རྩིས། ལགས་ཡིན་ཟེར་ནས། གཡོག་པོས། ཚོང་དཔོན་ཚོང་
དགའ་ཚོང་སྐྱིད་ལགས། ད་ནང་དམར་བག་ཞོག་ལ་དོན་ནས། ལ་ཁ་བ་
དང་། ལུང་བ་མོ་བརྒལ་ནས་ཡོང་དུས། ཚོང་དཔོན་ལགས་འོ་བརྒྱལ་ཆེ་
426



ཐས། ངས་ཇ་གཅིག་བསྐོལ་ནས་ཇ་ཡག་པོ་ཞིག་ཨེ་སྲུབ་ཟེར། འོ་རེད་ཟེར་
ནས་ རྒྱ་ ཇ་ ཡིད་ བཞིན་ ནོར་ བུ་ དང་། བོད་ ཇི་ བསམ་ པའི་ དོན་ འགྲུབ།
སྲིབས་ལས་འཚར་བའི་ཇ་སྨུག་དང་། ཉིན་ལས་འཚར་བའི་ཇ་སྐྱ་དེ་བསྐོལ་
ནས་འབྲི་མར་སེར་ཆེན་མེ་ཏོག་བླུགས་ནས་ཇ་ཞིག་སྲུབས་ཟེར། གཡོག་པོ་ཡ་
རྩིས། འོ་ལགས་སོ་ཞེས་ཏེ། ཇ་ལོ་ཡག ཇ་ལོ་ བཟང་། རྒྱ་ཇ་ཡིན་་
བཞིན་ནོར་བུ་བཀྲ་རེ་ཤིས། བོད་ཇ་བསམ་པའི་དོན་འགྲུབ་དོན་རེ་འགྲུབ།
འབྲི་མར་སེར་ཆེན་མེ་ཏོག་བྱིན་རེ་ཆགས། ཡཱ། ཇ་ཡག་པོ་ཞིག་དཀྲུགས་
ཤོག གྲོགས་པོ་ཚོ་ཟེར། དེ་ནས་གཡོག་པོས་ཞྭ་མོ་དེ་ཕྱིར་ཕུད་ནས་ཚོང་
དཔོན་གྱི་དངུལ་སྐྱེམས་དེ་ཕྱིས་ཕྱིས་ལན་གསུམ་བྱས་ནས། ཚོང་དཔོན་ལ་ཇ་
གང་དྲངས་རྗེས་དམའ་དམའ་ཞུམ་ཞུམ་བྱས་ནས་བསྡད་ཚེ། ཚོང་དཔོན་
གྱིས། ཁོ་རེ་ཚྭ་བྲོ་མི་གདའ། བུལ་བཏབ་མི་གདའ་ཟེར། གཡོག་པོས་ཨ་
ཁ་ཚྭ་བྲོ་མི་གདའ་ཨེ། བུལ་བཏབ་མི་གདའ་ཨེ་ཟེར་ནས་ཐབ་རྩར་ཕྱིར་སོང་
ནས། དང་པོ་རང་ཉིད་ང་རྒྱགས་ཚད་བཏུངས་རྗེས་ཆུ་སྐྱོགས་དགུ་བླུགས་
ནས་དེའི་ཁར་ཚྭ་སྦྱར་མོ་བཅུ་བརྒྱབ་སྟེ་ཚོང་དཔོན་ལ་ཇ་ཕོར་པ་གང་དྲངས།
ལག་གཡོན་མས་ཕོར་པ་ཐོག་པ་དང་ལག་གཡས་པས་གྲི་འགོ་འཆང་ནས། ཡཱ་
ཁོ་རེ། ཚོང་དཔོན་ཇ་འཐུང་ཟེར། ཚོང་དཔོན་གྱིས། ཧ་ཧ་ཧ། ལ་ཁ་
བ་དང་ལུང་བ་མོ་འདི་འདྲའི་དུས་ལ། ཇ་ཚ་བོ་འདི་འདྲ་སྤྲད་ཡོང་མཁན་
གཡོག་པོ་འདི་འདྲ་བ་དཀའ་མོ་རེད་ཟེར། གཡོག་པོས། དཔོན་མཐོ་ལེ་རི་
རྒྱལ་ལྷུན་པོ་རེད། ཐུགས་ཕྲ་ལེ་བྱི་བའི་རྔ་མ་རེད་ཟེར། དེ་དུས་ཉ་པས།
ཁྱོད་ཚོང་དཔོན་ཅི་ཡིན་ས་མ་རེད་ཟེར། རྐང་མགྱོགས་ཀྱིས་ང་ཚོང་དཔོན་གྱི་
ཁྱི་མིན་ཟེར། ཉ་པས་ཁྱོད་ཚོང་དཔོན་གྱི་ཁྱི་རེད་ཞེས་ལབ་པ་མིན། ཁྱོད་ལྷོ་
ཕྱོགས་རྒྱལ་པོ་ཤཱ་བ་གཞོན་ནུ་ཡིས་རྒྱ་གར་དུ་ངན་སྔགས་སྒྲུབ་པར་མངག་བཅོལ་
བྱས་པའི་རྐང་མགྱོགས་ཞེས་པའི་མི་དེ་རེད་ལབ་པ་ཡིན་ཟེར། རྐང་མགྱོགས་
བ་
427



ཀྱིས་ཏན་ཏན་རེད། ང་རྐང་འཁྱོག་རེད་ཟེར། ཉ་པས། ཁྱོད་རྐང་འཁྱོག་
རེད་མ་ལབ། ངས་ཁྱོད་རྒྱ་ གར་ངན་སྔགས་རྐང་མགྱོགས་བསྒྲུབས་ནས་་་་་
མངག་བཅོལ་བྱས་པའི་མི་རེད་ལབ་པ་ཡིན། རྐང་མགྱོགས་ཀྱིས་ང་རྒྱ་གར་རྒྱ་
ནག་ག་བར་འགྲོ་དགོས་ཡོད་ན། འགྲོ་བྱེད་མེད། ང་རྐང་ཀྱོག་རེད་ཟེར།
ཉ་པས། ཁྱོད་རྐང་པ་ཀྱོག་ཀྱོག་རེད་ལབ་པ་མིན་ཟེར། རྐང་མགྱོགས་ཀྱིས་
ཏག་ཏག་རེད། ངའི་རྐང་པ་ནང་ཀྱོག་ཀྱོག་རེད་ཟེར། ཉ་པས། ཁྱོད་ཕྱི་
འཁྱོག་ནང་འཁྱོག་རེད་ལབ་པ་མིན། ཁྱོད་ལྷོ་ཕྱོགས་རྒྱལ་པོ་ཤཱ་བ་གཞོན་ནུས་
རྒྱ་གར་དུ་ངན་སྔགས་རྐང་མགྱོགས་བསྒྲུབས་ནས་སྟོབས་ཆེན་སྔགས་པ་གདན་
འདྲེན་ཞུ་མི་ རེད་ལབ་པ་ཡིན་ཟེར། རྐང་མགྱོགས་ཀྱིས། ང་ སྔགས་པ་་་
གདན་འདྲེན་བྱེད་མི་མིན། འགྲོ་གི་ཡིན། ཐག་ཐིག་གུ་བཅད། ཐིག་གུ་
རྒྱབ་ལ་ཁུར་ནས་ཡོང་ལེ་ཡིན། ཁྱོད་ཀྱིས་ལྟོས་དང་ཟེར། ཉ་པས། ཁྱོད་
ཀྱིས་ཉོན་ཨང་། ངེད་རྒྱལ་པོ་ཚང་ལ་ཁྲིམས་ཡོད་པ་རེད། རྒྱལ་ཁྲིམས་་
གསེར་གྱི་གཉའ་ཤིང་། བོད་ཁྲིམས་སོག་མའི་ཕོན་པོ་ཡོད། ཁྲིམས་ཨ་ལོང་
ལས་དོག་ལེ། མེ་ལོང་ལས་གསལ་ལེ། སྟོང་སྐུད་ལས་སྒྲིམ་ལེ། རྟ་རྔ་ལས་
ཕྲ་བ་ཡོད། རྐྱང་རྐྱང་ཉ་མོ་འདྲ་བཟོས་ནས་ཆུ་ལ་གཡུག་རྒྱུ་རེད། རིལ་རིལ་
སྒོ་ང་འདྲ་བཟོས་ནས་བྲག་ལ་སྦྱར་གྱི་རེད། དགྱེ་དགྱེ་དགྱེ་ལ་དགྱེ་ཤ་ལེན་རྒྱུ་
རེད། སྒུར་སྒུར་སྒུར་ལ་སྒུར་ཤ་ལེན་རྒྱུ་རེད། དགྱེ་མ་སྒུར་ལ་དགྱེ་ཤ་ལེན་རྒྱུ་
རེད། མིག་གི་དཀྱིལ་ནས་མིག་འབྲས་འདུ་རྒྱུ་རེད། སྣ་བའི་དཀྱིལ་གྱི་ཀ་བ་
ཕུད་ཀྱི་རེད། ཁྱོད་ཀྱིས་ཁྲིམས་ཨེ་གོ་ཟེར། རྐང་མགྱོགས་ཀྱིས། རྒྱལ་
ཁྲིམས་གསེར་གྱི་གཉའ་ཤིང་ཡོད་ནའི་ཡོད། བོད་ཁྲིམས་སོག་མའི་པི་པི་ཡོད་
ནའི་ཡོད། དགྱེ་དགྱེ་དགྱེ་ལ་དགྱེ་ཤ་བླངས་ནའི་བླངས། ཁོག་སྟོད་སེང་གེ་
འགྱིང་འདྲ་ཡོད། སྒུར་སྒུར་སྒུར་ལ་སྒུར་ཤ་བླངས་ནའི་བླངས། ཁོག་སྨད་
སྟག་མོ་འགྱིང་འདྲ་ཡོད། དགྱེ་མ་སྒུར་ལ་སྒུར་ཤ་བླངས་ན་བླངས། སྐལ་
428



ཚིག་བཞི་བཅུ་ཞེ་དགུ་ཡོད། མིག་གི་དཀྱིལ་གྱི་མིག་འབྲས་བླངས་ནའི་བླངས།
ཁྲ་ཆུང་མིག་གི་གཟི་མདངས་ཡོད། སྣ་ཡི་དཀྱིལ་གྱི་ཀ་བ་ཕུད་ནའི་ཕུད། སྣ་
གཞུང་གསེར་རྒྱང་ཆ་གཅིག་ཡོད། རྐྱང་རྐྱང་ཉ་མོ་འདྲ་བྱས་ནས་ཆུ་ལ་་་་་
གཡུགས་ནའི་གཡུགས། ཉ་མོ་འདི་ཚོ་ཆུའི་ནང་འཁྱུག་འགྲོ་རེད། རིལ་རིལ་
སྒོ་ང་འདྲ་བྱས་ནས་བྲག་ལ་བརྒྱབ་ནའི་བརྒྱབ། སྒོ་ང་འདི་ཚོ་བྲག་ལ་སྐྱེས་པ་
རེད། མི་འགྲོ་ལབ་ནས་ཐག་ཐིག་གུ་བཅད། ཐིག་གུ་རྒྱབ་ལ་ཁུར་ནས་ཡོང་
ལེ་ཡིན། ངས་ད་གིན་ནས་ལབ་པ་ཡིན། ཨོ་ཧོ་ཟེར། རྒྱལ་པོས་ན་རེ།
མངག་རྒྱུ་བུ་བྱས་བུ་ལ་རྔན་པ་སྤྲོད་དགོས་ཟེར། རྐང་མགྱོགས་ཀྱིས་ཁྱོད་ཀྱིས་
ང་ལ་རྔན་པ་ག་ཚོད་སྤྲོད་དམ། ཁྱོད་ཀྱིས་ལོབ་དང་། ངས་རྩིས་རྒྱག་དགོས་
ཟེར། རྒྱལ་པོས་ཁྱོད་རྐང་མགྱོགས་འགྲོ་བའི་རྔན་པ་ལ། གོས་བཟང་ཡག་
ལ་ཕྲུག་གི་ཕྱུ་པ་ཡོད། སྐ་རག་ཡག་ལ་རྒྱ་ཁྲའི་ལེབ་འཆིང་ཡོད། ལྷམ་ཆུང་
ཡག་ལ་འཇའ་ ལྷམ་སྤུ་ཆེན་ཡོད། ལྷམ་སྒྲོག་ཡག་ལ་ ཐག་ལའི་ཐེལ་ཙེ་ཡོད།
སྐེད་གྲི་ཡག་ལ་གསེར་ཤན་དངུལ་ཤན་ཡོད། ཞྭ་མོ་ཡག་ལ་འགུར་ཞུའི་ལྕགས་
མདའ་ཡོད། སྟ་རེ་ཡག་ལ་ལེབ་བ་སོ་གསར་ཡོད། ཐིག་གུ་ཡག་ལ་རྩིད་ཐག་
ཁྲ་བོ་ཡོད། འདི་རྣམས་ཁྱོད་རྐང་མགྱོགས་འགྲོ་བའི་གླུ་ཆ་ཡིན་ཟེར། རྐང་
མགྱོགས་ཀྱིས། ཡ། འོ་ན། ང་འགྲོ་སའི་ལམ་དེ་གང་རེད་ལོབ་ དང༌།
ང་འགྲོ་དགོས་ཟེར། རྒྱལ་པོས་ཡག་རེ་ཡག་ཤར་ཡ་ན་མཚམས་མཐོ་དཀར་པོ་
ཡོད། རྐང་མགྱོགས་དེ་ནས་མི་འགྲོ་ག་ནས་འགྲོ། ལྷོ་ཕ་ན་མཚམས་མཐོ་
སེར་པོ་ཡོད། རྐང་མགྱོགས་དེ་ནས་མི་འགྲོ་ག་ནས་འགྲོ། ནུབ་མ་་་་་
མཚམས་མཐོ་དམར་ པོ་ ཡོད། རྐང་མགྱོགས་དེ་ནས་ མི་འགྲོ་ག་ནས་འགྲོ།
བྱང་ཕ་ན་མཚམས་མཐོ་ལྗང་གུ་ཡོད། རྐང་མགྱོགས་དེ་ནས་མི་འགྲོ་ག་ནས་
འགྲོ། གསུངས་ནས། ཨོཾ་མ་ཎི་པདྨེ་ཧཱུྃ་ཟེར་ནས་མཉམ་དུ་ད་ནི་བཀྲ་རེ་ཤིས་
པའི་སྨོན་ལམ་འདེབས། ང་ཚོ་ལོག་འགྲོ་ཟེར་ནས་རྔ་རྡུང་མཆོང་བསྐོར་་་
429



བཅས་འཚམས་སྦྱར། དེ་ནི་སྟེང་དཀར་རས་པའི་གཏམ་གླེང་རྐང་མགྱོགས་
ཞེས་པའི་ལེའུ་ཚན་དུམ་བུ་ཞིག་ཡིན། ད་དུང་གཡག་རྭའི་དགུ་རྡུང་ཞེས་པ་
དང༌། ཁྱི་ར་རས་པ། བྲམ་ཟེ་སོགས་རས་པའི་སྒྱུ་རྩལ་སྙན་འཇེབས་ལྡན་
པའི་གླུ་དབྱངས་དང་བདེ་ཅག་འཁྱུག་པའི་གར་སྟབས་ཀྱི་མཚམས་སུ་དགོད་བྲོ་
སློང་བ་སོགས་དངོས་འབྲེལ་གྱི་ཉམས་འགྱུར་ལྡན་ལ་གྲུང་ཤ་དོད་པོའི་གཞས་མ་
གཏམ་མང་པོ་ཡོད་པ་རེད། རས་པའི་སྒྱུ་རྩལ་ནི་ལས་སླ་པོ་དང་སྟབས་བདེ་
ཡུན་ཐུང་ནང་ཤེས་ཐུབ་པ་ཞིག་མ་ཡིན། རས་པའི་སྒྱུ་རྩལ་ནི་རྔ་རྡུང་ཞབས་
བྲོ་དང༌། གཞས་མ་གཏམ་བརྗོད། འཁྲབ་རྩལ་ཉམས་འགྱུར་སོགས་བྱང་
ཆུབ་པ་དགོས་པས། དེའང་དུས་ཚོད་རིང་ཙམ་ཞིག་ལ་སྦྱོང་བརྡར་མ་བྱས་ན་
སྒྱུ་རྩལ་ཚད་ལོན་ཞིག་ཡོང་མི་ཐུབ། དམངས་ཁྲོད་ཀྱི་སྒྱུ་རྩལ་ཕུལ་བྱུང་རིན་
ཐང་བྲལ་བའི་ནོར་བུ་ལྟར་བོད་ལྗོངས་གླུ་གར་རྒྱ་མཚོའི་ནང་གི་འོད་ཟེར་རབ་
ཏུ་འཕྲོ་བའི་ཕྲ་རྒྱན་མུ་ཏིག་ཚོམ་བུ་བཞིན་ངོ་གནོང་མི་དགོས་པ་ཞིག་རེད། །
ནགས་ཤོད་སྟག་ཕུའི་ཨར་གཞས་ཞེས་པ་ནི་མཚན་སྙན་ཡོངས་སུ་གྲགས་
པ་བོད་ལྗོངས་མདོ་དབུས་སྟོད་སྨད་ཀུན་ཏུ་སྙན་གྲགས་ཁྱབ་ཆེ་བའི་བླ་ཆེན་ཁྱད་
དུ་འཕགས་པ་སྟག་ཕུ་རྡོ་རྗེ་འཆང་ཆེན་པོ་སྐུ་ཕྲེང་བརྒྱད་པ་པདྨ་བཛྲ་རམ་་
བསྟན་པའི་དངོས་གྲུབ་ཀྱིས་བརྩམས་གནང་བའི་ཨར་གཞས་ཞིག་རེད། དེ་
ཡང་བོད་རབ་བྱུང་བཅོ་ལྔ་པའི་ལྕགས་སྤྲེལ་(སྤྱི་ལོ་ ༡༩༢༠）ལོར་ནགས་ཤོད་
སྒྲུབ་སྡེ་དགོན་ཕྱག་འདེབས་གནང་སྐབས། དགོན་པ་བཞེངས་མཁན་ཨར་པོ་
ཚོར་ལས་གཞས་བརྩམས་གནང་བ་ལས་བྱུང་། ཨར་གཞས་ནང་དོན་གཙོ་བོ་
ནི་སངས་རྒྱས་ཆོས་ལུགས་ཀྱི་ནང་དོན་ཡིན། དགེ་སྒྲུབ་སྡིག་སྤོང་དང་ཚོགས་
བསགས་སྒྲིབ་སྦྱོང་སོགས་ལ་འབད་དགོས་དོན་དང༌། ཆོས་གཞུང་འབྲེལ་་
བའི་བསྟོད་གླུ་དང་ཞབས་བྲོ། ལས་ཀའི་བྱ་སྤྱོད་དང་ཕན་ཚུན་མཐུན་སྦྱོར།
དམངས་ཁྲོད་ཀྱི་གཞས་གདངས་ཟུང་འབྲེལ། རང་བྱུང་སྲིད་པའི་ཁམས་ཀྱི་
430



དཔེར་བཀོད་བཅས་ཚིག་དང་བརྗོད་བྱ་ཉམས་དགའ་བ་དང་། དོན་བཟང་
རོ་བཅུད་ཆེ་བ། བཤད་ན་ཉན་བདེ་བ། ཉན་ན་དགའ་སྤྲོ་འཕེལ་བ། གོ་
བདེ་བྲོ་བ་ལྡན་ཞིང་། གཞས་གདངས་ཞབས་བྲོ་སྲོལ་ལུགས་དང་ལྡན་པ་ཅན་
དུ་གྱུར་པའི་ནགས་ཤོད་སྟག་ཕུའི་ཨར་གཞས་དེའང་ས་ཁུལ་ཡོངས་སུ་ཁྱབ་ནས་
མང་ ཚོགས་ ཀྱི་ སྤྲོ་ བ་ ཚད་ མེད་ འཕེལ་ བ་ དང་ དགའ་ བསུ་ དཔག་ མེད་ ཐོབ།
དེང་དུས་ཞིང་འབྲོག་ཁུལ་གྱི་ཨར་གཞས་འདི་ལྟ་བུ་ནི་ཨར་ལས་སྐབས་ཀྱི་གཞས་
བྲོ་ཞིག་ཏུ་གྱུར་ཡོད་པ་རེད། སྟག་ཕུས་མཛད་པའི་ཨར་གཞས་འདི་ནི་ལྕགས་
བྱ་ལོ་ནས་འགོ་བརྩམས་ཏེ་ཆུ་ཁྱི། ཆུ་ཕག ཤིང་བྱི། ཤིང་གླང་། ས་
སྦྲུལ། ཆུ་བྱ་བཅས་བར་ལོ་བདུན་བརྩམས་གནང་བ་རེད།
ལྕགས་བྱ་ལོའི་ཨར་གཞས་རྣ་བའི་བདུད་རྩི།
ལེའུ་དང་པོ། ཨེ་མ་ཧོ། སྲིད་པ་དང་པོ་མ་ཆགས། སྲིད་པ་དང་པོ་
ཆགས་ཡོད།
ལེའུ་གཉིས་པ། ཨེ་ཝཾ་ཧྲི། སྟེང་གི་ཕྱོགས་ལ་རིག་འཛིན་བླ་མས་སྐོར།
ལེའུ་གསུམ་པ། ནགས་ཤོད་ལུང་པའི་མཐིལ་ལ། རིན་ཆེན་གསེར་གྱི་
པདྨ་འཁྲུངས་ཡོད།
ལེའུ་བཞི་པ། བསྲོ་བསོ། ཡུལ་གྱི་ནགས་ཤོད་ལུང་པ་སྦས་པའི་ཡུལ་
ལ་སེ་བསྭོ་བསྭོ།
ལེའུ་ལྔ་པ། ལམ་གྱི་གཞི། ལམ་གྱི་སྲོག བླ་མ་བསམ་སྦྱོར་གཉིས་ཀྱི་
བསྟན་པ་ལགས།
ཆུ་ཁྱི་ལོའི་ཨར་གཞས་ཐོས་པ་ཀུན་གྲོལ།
ལེའུ་དང་པོ། ཨོཾ་སྭསྟི། བསྐལ་པ་དང་པོ་མ་ཆགས། བསྐལ་པ་དང་
པོ་ཆགས་ཡོད་ལ་ཨོཾ་སྭསྟི།
431



ལེའུ་གཉིས་པ། ཨོཾ་སྭསྟི།
རྒྱབ་རི་རིན་ཆེན་མཎྜལ་རིམ་པ་གསུམ་ལ་
ལེའུ་གསུམ་པ། བསྐལ་པ་ཆགས་པ་དགའ། བསྐལ་པ་ཆགས་པ་སྐྱིད།
ལེའུ་བཞི་པ། དབང་གི་རྒྱལ་པོ་ནམ་མཁའ་ཡི་ནོར་བུ།
ལེའུ་ལྔ་པ། བདག་ནི་སེམས་ཅན་ཐམས་ཅད་ལ།
་ཆུ་ཕག་ལོའི་ཨར་གཞས་ཐོས་པ་དོན་ལྡན།
ལེའུ་དང་པོ། ཨ་ཧ་འོ་ཡེ། བསྟན་པ་སྔ་དར་ཕྱི་དར་བར་དར་གསུམ།
ལེའུ་གཉིས་པ། ཁྲི་གདུགས་ཉི་མ་འ་ལ་ཡེ། དགུང་སྔོན་དབྱིངས་ནས་
ཤར་བྱུང༌།
ཤིང་བྱི་ལོའི་ཨར་གཞས་དགའ་སྐྱིད་འཛོམས་པའི་བྲོ་གླུ་ཞེས་པ།
ལེའུ་དང་པོ། བསྐལ་བ་ལ་ཡར་གྱི་ལ་ཡ་ཐོག་གི་རིང་མོ།
ལེའུ་གཉིས་པ། ཨེ་མ་ཧོ་དང་ཨ་ཧོ།
ལེའུ་གསུམ་པ། དགོན་ཡ་ལོ་མ་ལོ་གསེར་གྱི་དགོན།
ལེའུ་བཞི་པ། གངས་ཏི་སེ་གངས་ཀྱི་རྒྱལ་པོ་ལ།
ལེའུ་ལྔ་པ། རྟེན་འབྲེལ་མ་བསྒྲིགས་རྟེན་འབྲེལ་ཡག་པོ་འགྲིག་བྱུང༌།
ཤིང་གླང་ལོའི་ཨར་གཞས་སྲོང་པོའི་གཏམ་དོན། །
ལེའུ་དང་པོ། ཨོཾ་སྭསྟི། བསྐལ་བ་དུས་ཀྱི་སྙིགས་མའི་སྙིགས་མ་ལ།
ལེའུ་གཉིས་པ། ཨེ་ཨེ་མ་ཡེ། བསྐལ་བཟང་ལས་ལ་འདུས་པའི་སྐྱེ་
མཆོག་ཚོ།
ལེའུ་གསུམ་པ། དབང་གི་ཆུ་བོ་འབས་ས། བླ་མ་སྐུ་བཞིའི་གངས་རི་
432



ལ། རེད་ལ་གསུངས་རོགས་གནང་དང་།
ལེའུ་བཞི་པ། སྲོ་ཡེ། མཁའ་ལ་སྤྲིན་པ་འཁྲིགས་རྒྱུ།
གི་ཁ་ལོ་ལ། རེད་ལ་གསུངས་རོགས་གནང་དང།
སྐྱེ་སེར་རླུང་
ས་སྦྲུལ་ལོའི་ཨར་གཞས་དོན་གཉིས་འགྲུབ་པའི་གཏམ་སྙན།
ལེའུ་དང་པོ། ལྷ་མིའི་སྟོན་པ་དུས་གསུམ་བདེ་བར་གཤེགས།
ལེའུ་གཉིས་པ། དཔལ་གྱི་དགོན་ཆེན་མ་ཆགས་དགོན་ཆེན་ཆགས།
ལེའུ་གསུམ་པ། མངྒལཾ། སྐུ་རྟེན་བཞེངས་ཤིང་དགེ་འདུན་མཐུན་པ་
ཆུ་བྱ་ལོའི་སྟག་ཕུའི་ཕོ་བྲང་ཉམས་གསོའི་སྐབས་ཀྱི་ཨར་གཞས།།
ལེའུ་དང་པོ། རྩ་གསུམ་རྒྱ་མཚོའི་བསྟི་གནས། ཡང་གསང་མཁའ་
འགྲོའི་སྙིང་རྫོང་།
ལེའུ་གཉིས་པ། ཨོཾ་ཨཱ་ཧཱུྃ། ཆོས་དབྱིངས་དག་པའི་ཕོ་བྲང་།
ལེའུ་གསུམ་པ། ཨེ་མ་ཧོ། གསང་བ་དཔལ་གྱི་སྒྲུབ་སྡེ།
ལེའུ་བཞི་པ། ཉིན་མོ་ཉིན་མ་ཤར་བྱུང༌། མཚན་མོ་ཟླ་བ་ཚེས་བྱུང་།
ལེའུ་ལྔ་པ། རྟེན་འབྲེལ་དང་པོ་གང་ནས་འགྲིགས་ན། དགུང་སྔོན་
མཐིལ་ནས་འགྲིགས་བྱུང་། ་
ལེའུ་དྲུག་པ། དྭངས་བའི་ཤེལ་གྱི་ཁང་བཟང༌། །
ལེའུ་བདུན་པ། ཉི་ཟླ་གསལ་བའི་གཟི་འོད་དེ་ཤར་བྱུང་།
ཞེས་པའི་ཨར་གཞས་ལེའུ་སུམ་བཅུ་སོ་གཅིག་ཡོད་པ་དེའི་ནང་ནས་ལེ་
ཚན་ཁག་གཅིག་རྒྱ་ཆེའི་ཀློག་པ་པོའི་སྤྱན་ལམ་དུ་ཕུལ་རྒྱུར། དེ་ཡང་ལྕགས་བྱ་
ལོའི་ཨར་གཞས་རྣ་བའི་བདུད་རྩི་ཞེས་པའི་ལེའུ་དེ་གཤམ་གསལ།
433



ལེའུ་དང་པོ།
ཨེ་མ་ཧོ། སྲིད་པ་དང་པོ་མ་ཆགས། །
སྲིད་པ་དང་པོ་ཆགས་ཡོད། །
སྲིད་པ་དང་པོ་ཆགས་ལུགས་དེ། །
འོག་གཞི་རླུང་གི་དཀྱིལ་འཁོར། །
རླུང་གི་དཀྱིལ་འཁོར་སྟེང་ལ། །
བདུད་རྩི་ཆུ་ཡི་ཟིལ་པ། །
བདུད་རྩི་ཟིལ་པའི་སྤྲིན་མ། །
དབང་ཆེན་གསེར་ལ་ཆགས་ཡོད། །
དགའ་བ་ལ་དགའ་བ་ལ། ། །
སྐྱིད་པ་ལ་སྐྱིད་པ་ལ། །
དབང་ཆེན་ས་གཞིའི་སྟེང་ལ། །
དབུས་སུ་རི་རྒྱལ་ལྷུན་པོ། །
རི་རྒྱལ་ལྷུན་པོའི་མཐའ་ནས། །
གསེར་གྱི་རི་བདུན་ཆགས་ཡོད། །
གསེར་གྱི་རི་བདུན་བར་ན། །
རོལ་བའི་མཚོ་བདུན་འཁྱིལ་ཡོད། །
རོལ་བའི་མཚོ་ཆེན་འདབ་ལ། །
གླིང་བཞི་གླིང་ཕྲན་བཅུ་གཉིས། །
དགའ་བ་ལ་དགའ་བ་ལ། །
སྐྱིད་པ་ལ་སྐྱིད་པ་ལ། །
གླིང་ཆེན་ཁྱད་དུ་འཕགས་པ། །
434



ལྷོ་རྒྱལ་འཛམ་བུའི་གླིང་མཆོག །
མི་རིགས་སུམ་བརྒྱ་དྲུག་ཅུ། །
སྐད་རིགས་བདུན་བརྒྱ་ཉི་ཤུ། །
ཡུལ་དང་ཡུལ་ཆེན་བཞི་དང་། །
ལྗོངས་ཀྱི་ལྗོངས་ཆེན་བཅུ་དྲུག །
ཤར་ཕྱོགས་རི་བོ་རྩེ་ལྔ། །
ལྷོ་ཕྱོགས་རི་བོ་ཏ་ལ། །
ནུབ་ཕྱོགས་ཨོ་རྒྱན་གསང་མཛོད། །
བྱང་ཕྱོགས་ཤམ་བྷ་ལ་ཡུལ། །
གཞན་དང་མི་འདྲའི་ངོ་མཚར། །
རིག་གསུམ་མགོན་པོའི་འདུལ་ཞིང་། །
གདོང་དམར་ཁྲི་སྐོར་བཅུ་གསུམ། །
བོད་དང་བོད་ཆེན་རྒྱལ་ཁམས། །
སྟོད་ལ་མངའ་རིས་སྐོར་གསུམ། །
བར་ལ་དབུས་གཙང་རུ་བཞི། །
སྨད་ལ་མདོ་ཁམས་སྒང་དྲུག །
དབུས་གཙང་ཆོས་ཀྱི་ཆོལ་ཁ། །
མདོ་སྟོད་རྟ་ཡི་ཆོལ་ཁ། །
མདོ་སྨད་མི་ཡི་ཆོལ་ཁ། །
མདོ་སྟོད་ཤོད་ཆེན་བཅོ་བརྒྱད། །
ཡང་རྩེ་ཨོ་རྒྱན་ཆེན་པོའི། །
སྦས་ཡུལ་ལུང་གསུམ་སྨན་ལྗོངས། །
རོ་མ་རྒྱལ་གྱི་རྒྱལ་ཤོད། །
* 435



རྐྱང་མ་སོག་གི་སོག་ཤོད། ། །
དབུ་མ་ནགས་ཀྱི་ནགས་ཤོད། །
གནས་ཆེན་བརྒྱ་དང་རྩ་བརྒྱད། །
གནས་ཕྲན་སྟོང་དང་རྩ་གཉིས། །
རྩ་གསུམ་རྒྱ་མཚོའི་བསྟི་གནས། །
ཡང་གསང་མཁའ་འགྲོའི་སྙིང་རྫོང་། །
ནུབ་ཕྱོགས་སྐྱིད་པོ་སྒང་ལ། །
དགུང་སྔོན་འཁོར་ལོ་རྩིབས་བརྒྱད། །
ནོར་འཛིན་པདྨ་འདབ་བརྒྱུད། །
ལོག་ལ་བཀྲ་ཤིས་རྟགས་བརྒྱད། །
གཉན་ཆེན་སྐུ་ལྷ་གེར་ཛོད། །
ཕོ་བྲང་ནོར་བུའི་བང་མཛོད། །
རྒྱལ་པོ་གདན་ལ་བཞུགས་འདྲའི། །
ས་དཔྱད་ཕུན་སུམ་ཚོགས་པ། །
དགའ་བ་ལ་དགའ་བ་ལ། །
སྐྱིད་པ་ལ་སྐྱིད་པ་ལ། ། ཅེས་སོ། །
ལེའུ་གསུམ་པ།
བསྐལ་བ་ཆགས་པ་དགའ། །
བསྐལ་བ་ཆགས་པ་སྐྱིད། །
དགའ་སྐྱིད་བསྐལ་བ་འདི་འདྲ། །
བསྐལ་བ་གཞན་ལ་དཀོན། །
བསྐལ་བ་མཆོག་ཏུ་བཟང་ལགས། །
436



སྟོན་པ་ཕེབས་པ་དགའ། ། །
སངས་རྒྱས་ཕེབས་པ་སྐྱིད། །
སྟོན་པ་སངས་རྒྱས་འདི་འདྲ། །
སྟོན་པ་གཞན་ལ་དཀོན། །
སྟོན་པ་མཆོག་ཏུ་བཟང་ལགས། །
རྒྱུ་ཡི་བསྟན་པ་དགའ། །
འབྲས་བུའི་བསྟན་པ་སྐྱིད། །
མཉམ་སྦྱོར་བསྟན་པ་འདི་འདྲ། །
བསྟན་པ་གཞན་ལ་དཀོན། །
བསྟན་པ་མཆོག་ཏུ་བཟང་ལགས། །
དེ་འཛིན་མཁས་པ་དགའ། །
དེ་འཛིན་གྲུབ་པ་སྐྱིད། །
མཁས་གྲུབ་སྐྱེས་བུ་འདི་འདྲ། ། །
དེ་འཛིན་གཞན་ལ་དཀོན། ། །
བསྟན་འཛིན་མཆོག་ཏུ་བཟང་ལགས། །
མདོ་ཡི་དགོན་པ་དགའ། །
སྔགས་ཀྱི་དགོན་པ་སྐྱིད། །
ཟུང་འབྲེལ་དགོན་པ་འདི་འདྲ། །
དགོན་པ་གཞན་ལ་དཀོན། །
དགོན་པ་མཆོག་ཏུ་བཟང་ལགས། །
བཀའ་ལ་བབས་པ་དགའ། །
ལུང་གིས་ཟིན་པ་སྐྱིད། །
བཀའ་བབས་ལུང་ཟིན་འདི་འདྲ། །
437



ནམ་ཡང་འབྱུང་བ་དཀའ། །
ནམ་ཡང་འབྱུང་བར་དཀོན་ལགས། །
དགེ་བ་སྒྲུབ་པ་དགའ། །
སྡིག་པ་མེད་པ་སྐྱིད། །
སྡིག་མེད་དགེ་བ་འདི་འདྲ། །
ནམ་ཡང་འབྱུང་བ་དཀའ། ། །
ནམ་ཡང་འབྱུང་བ་དཀོན་ལགས། །
དམ་ཚིག་གཙང་བ་དགའ། །
དམ་སེལ་མེད་པ་སྐྱིད། །
སེལ་མེད་དམ་གཙང་འདི་འདྲ། །
ནམ་ཡང་འབྱུང་བ་དཀའ། །
ནམ་ཡང་འབྱུང་བ་དཀོན་ལགས། །
བཀྲ་རེ་ཤིས་པ་དགའ། །
བྱིན་ཏེ་ཆགས་པ་སྐྱིད། །
བཀྲ་ཤིས་བྱིན་ཆགས་འདི་འདྲ། །
ངོ་མཚར་ཤིན་ཏུ་ཆེ། །
ངོ་མཚར་མཆོག་ཏུ་བཟང་ལགས། །
བསྟན་པ་དར་བ་དགའ། །
དགོན་པ་ཆགས་པ་སྐྱིད། །
བསྟན་པ་དགོན་འདི་འདྲ། །
ངོ་མཚར་ཤིན་ཏུ་ཆེ། །
ངོ་མཚར་མཆོག་ཏུ་བཟང་ལགས། །
མཐོང་ཐོས་ཙམ་གྱིས་དགའ། །
438



དྲན་རེག་ཙམ་གྱིས་སྐྱིད། །
མཐོང་ཐོས་དྲན་རེག་དོན་ལྡན། །
ངོ་མཚར་ཤིན་ཏུ་ཆེ། །
ངོ་མཚར་མཆོག་ཏུ་བཟང་ལགས། ། ཞེས་སོ། །
ལེའུ་ལྔ་པ།
རྟེན་འབྲེལ་དང་པོ་གང་ནས་འགྲིགས་ན། །
དགུང་སྔོན་མཐིལ་ནས་འགྲིགས་བྱུང༌། །
ཉི་ཟླ་སྐར་གསུམ་དུས་གཅིག་ཤར་བའི། །
རྟེན་འབྲེལ་བཟང་པོ་འགྲིགས་བྱུང༌། །
རྟེན་འབྲེལ་གཉིས་པ་གང་ནས་འགྲིགས་ན། །
བར་སྣང་ཁམས་ནས་འགྲིགས་བྱུང༌། །
ཆར་དང་ན་བུན་འཇའ་ཚོན་ཤར་བའི། །
རྟེན་འབྲེལ་བཟང་པོ་འགྲིགས་བྱུང༌། །
རྟེན་འབྲེལ་གསུམ་པ་གང་ནས་འགྲིགས་ན། །
ཕུན་ཚོགས་སྟེང་དུ་འགྲིགས་བྱུང༌། །
ཐབས་དང་ཤེལ་རབ་གཉིས་སུ་མེད་པའི། །
རྟེན་འབྲེལ་བཟང་པོ་འགྲིགས་བྱུང་། །
ཞེས་སོགས་ཀྱི་ནང་དོན་བརྩམས་པ་གནང་ཡོད་པ་དེ་དག་གི་ནང་དོན་ནི་
རང་བྱུང་ཁམས་ཀྱི་ཕྱི་སྣོད་འཇིག་རྟེན་གྱི་ཁམས་འབྱུང་བ་ས་ཆུ་མེ་རླུང་བཞི་
ལས་རིམ་བཞིན་གྲུབ་པའི་སའི་གོ་ལ་འདི་ཉིད་ཆགས་རིམ་དང་། ནང་བཅུད་
ཀྱི་སེམས་ཅན་ཀུན་ལས་གྲུབ་ཚུལ། ལྷོ་རྒྱལ་འཛམ་བུའི་གླིང་མཆོག་གནས་
རིམ་དང་འབྲེལ། རང་བྱུང་ཁམས་ཀྱི་ཉི་ཟླ་སྐར་གསུམ་དང༌། སྤྲིན་ཆར་ན་
439



བུན་འཇའ་ཚོན་སོགས་ཕུན་སུམ་ཚོགས་པའི་རྟེན་འབྲེལ་སོགས་དཔྱད་པ་་་་
བཅས་གནའ་རབས་ཀྱི་རྒྱུན་སྲོལ་འབྲེལ་བའི་མཁས་པའི་སྐར་ཚོགས་བསིལ་
ལྗོངས་མཁའ་ལ་མངོན་པའི་འོད་ཟེར་སྣང་བ་ཀུན་ལ་འཚེར་བའི་ཚུར་སྣང་་
མངོན་སུམ་མཚོན་པ་ལྟར། ཤེས་བྱའི་བདུད་རྩི་ལྟ་བུར་ཞིམ་མངར་ལྡན་པ་
འདི་དག་དོར་མི་རུང་བའི་རོ་བཅུད་ལྡན་པ་ཞིག་ཡིན་པ་དེ་ལྟར་རང་ཁུལ་གྱི་
རིག་གནས་དང་སྒྱུ་རྩལ་འཕེལ་རྒྱས་དང་སྲུང་སྐྱོང་བྱ་རྒྱུར་གལ་ཆེའི་དོན་སྙིང་
ལྡན་པ་ཞིག་ཡིན་ལ། འཕེལ་རྒྱས་གཏོང་རིན་ཡོད་པ་ཞིག་ཀྱང་ཡོད་པ་རེད།
སྨྲས་པ། ཕུལ་བྱུང་སྒྱུ་རྩལ་མཚར་པོའི་རྒྱན་འདི་མཚར། །
ཡིད་ལ་དགའ་གཏེར་མཚར་བའི་གླུ་དབྱངས་མཚར། །
ཐོས་འཛིན་ཡུལ་དུ་མཚར་སྡུག་སྙན་འགྱུར་མཚར། །
རིག་གནས་ཤེས་རྩལ་མཚར་བྱེད་ཨེ་མ་མཚར། །
440



ལེའུ་བདུན་པ།
སྦྱར་བྱོན།
ར་བ་གངས་རིའི་ཀུན་ནས་བསྐོར་བའི་གངས་ཅན་རིག་གཞུང་ཀུ་མུད་དགའ་བའི་ཚལ། །
ལ་ལུང་ཀུན་དུ་ཚན་རིག་དཔྱད་པའི་ཤེས་བྱ་དཔྱིད་ཀྱི་དཔལ་ཡོན་བསུ་བ་ལ། །
ཤ་ཞེན་ཆེ་བའི་སྤུན་ཟླའི་མི་རིགས་མཐུན་སྒྲིལ་རྡོག་རྩ་གཅིག་སྒྲིལ་ཁྱིམ་གཅིག་ལྟར། །
སཱ་ལའི་ལྗོངས་སུ་འགྲན་ཟླ་བྲལ་བའི་སྙན་འཇེབས་འགྱུར་ཁུག་མཉམ་དུ་མགྲིན་གཅིག་གྱུར། །
དེ་ལྟར་ནགས་ཤོད་འབྲི་རུ་རྫོང་ཁུལ་དུ་ད་ལྟ་གནས་བབ་ཤིན་ཏུ་བཟང་
བའི་དཔྱིད་གྱི་དཔལ་ཡོན་བཞད་པ་ལྟར་ཡོད་པའི་དུས་འདིར། རྫོང་མི་་
དམངས་སྲིད་གཞུང་གིས་སྐུལ་ལྕག་དང་ཐུགས་འཁུར་ཆེ་བཞེས་གནང་བ་དང་
འབྲེལ་རྒྱལ་གཅེས་ཤེས་ཡོན་ཅན་དང་མང་ཚོགས་ཀྱི་ཁྲོད་དུ་སྐུ་ན་བགྲེས་པོར་
སོང་བའི་བློ་མཐུན་མང་པོ་ཞིག་གིས་འབད་བརྩོན་དང་རྒྱབ་སྐྱོར་གནང་བའི་
མཐུན་རྐྱེན་བཟང་པོའི་འོག་ཏུ། སྔར་སོང་འབྲི་རུའི་ལོ་རྒྱུས་ཅུང་ཆ་ཚང་ཞིག་
ཡོང་ཕྱིར་བཞུགས་མོལ་གནང་བ་དང་ལོ་རྒྱུས་རྩད་ཞིབ་གཤམ་སྐྱོད་ཐེངས་མང་
བྱས་པ་དང༌། མང་ཚོགས་ནང་ནས་ཅུང་ལོ་རྒྱུས་མཁྱེན་ལྡན་རྣམས་གདན་
ཞུས་དང་ཡང་སྐོར་བསྐྱར་སྐོར་ཐེངས་མང་དག་འབུད་བྱས་པ་དང་། དེ་སྔོན་
ཚོ་ཤོག་སོ་སོའི་ལས་གནས་བཞེས་མྱོང་བའི་འགོ་པ་དཔོན་ལྡིང་འཚོ་བཞུགས་
དཔོན་རིགས་སེར་སྐྱ་རྣམས་དང༌། གཞན་ཡང་ལོ་རྒྱུས་དེབ་ཐེར་ཁག་དཔྱད་
གཞིར་ བཟུང༌ ནས་ ལོ་ རྒྱུས་ ཞིབ་ འཇུག་ གཏིང་ ཟབ་ བྱས་ པ་ ཡིན་ པ་ ལས།
རྨོངས་ཞེན་འདོད་གཏམ་ཅི་དྲན་དུ་བརྗོད་པ་མིན། སྔོན་གྱི་ལོ་རྒྱུས་ཐོག་མར་
ནས་མི་རབས་བྱུང་བའི་ཟོལ་མེད་ཀྱི་དཔྱད་གཏམ་དགོངས་དོན་གཙོ་བོ་ནི།
441



རང་ཅག་རྣམས་ཀྱིས་བསྟོད་པར་འོས་པའི་འགྲན་ཟླ་དང་བྲལ་བའི་ལྗོངས་་་
ཡོངས་དང༌། ཁྱད་པར་དུ་སྦས་ཡུལ་ལུང་གསུམ་སྨན་ལྗོངས་སུ་དབུ་མ་ནགས་
ཀྱི་ནགས་ཤོད་ལུང་པ་འདི་ཉིད་ཆགས་པའི་གནས་རིམ་འདི་དག་ནི། གནའ་
རབས་ ཀྱི་མེས་ པོ་ གོང་ མ་ རིམ་ ཅན་ གྱི་ སྤྱི་ ཚོགས་ ཀྱི་ སྣང་ཚུལ་ མ་ འདྲ་ཡང་།
གོང་མ་མཆོད་ཡོན་རིམ་པའི་དུས་ནས་བྱས་རྗེས་བླ་ན་མེད་པ་བཞག་ཟིན་པ་
དང་ཚོ་པ་སོ་སོའི་དཔོན་གནས་གོ་ཐོབ་དང་ས་རྩྭ་སྒེར་ཐོབ་ཇི་ལྟར་བསྩལ་ཚུལ།
བཙན་དམིགས་ཆེ་བའི་རྒྱ་བོད་བླ་དཔོན་རྣམས་ཀྱི་བཀའ་གཏན་ཡོད་ལུགས་
དང་རྒྱུ་འབྱོར་སྦྱིན་པའི་བདག་པོ་རྣམས་ཀྱིས་ཚོགས་གསོག་སྒྲིམ་སྦྱོང་གི་ཕྱིར་
གནས་དགོན་རི་ཁྲོད་ལྷ་ཁང་སྐུ་གསུང་ཐུགས་རྟེན་རིན་བྲལ་གྱི་རྟེན་རྣམས་་
བཞེངས་ཚུལ། ཆོས་ལུགས་གྲུབ་མཐའ་རིས་སུ་མ་མཆིས་པའི་སྐྱེས་ཆེན་དམ་
པ་རྣམས་ཀྱིས་ མདོ་ སྔགས་ཀྱི་ཟབ་ཆོས་ རྣམས་ ཉམས་ སུ་ བཞེས་ཚུལ་རྣམས་་་
བཀོད་ཡོད་པ་དང༌། ཞིང་འབྲོག་ཞོར་གསུམ་དང་རི་སྐྱེས་སྨན་རྩྭ་སོགས་ཀྱི་ལོ་
རྒྱུས་ས་བཅད་མ་སྟོང་ཙམ་ཞིག་དང་། མི་རིགས་སྤྱི་ཚོགས་བྱུང་ནས་ད་བར་
ལོ་རྒྱུས་ཀྱི་ཆུ་རྒྱུན་རིང་མོའི་ནང་གི་ཡུལ་ཚོ་འདི་ཉིད་ཀྱི་ཁྱད་ཆོས་སུ་མཚོན་པ་རི་
མཚོ་ཆུ་ཀླུང་དང་། གངས་རི་རྫ་རི། གནས་རི་ནགས་རི། ཆགས་ས་་
ཆགས་ཡུལ། མི་རིགས་གོམས་གཤིས། རིགས་རུས་མཆེད་ཁུངས། བློ་
རིག་གཟུགས་སྐྱེད། བུ་དང་བུ་མོ། རྒྱན་དང་ཆ་ལུགས། རྒྱུ་ནོར་ལོངས་
སྤྱོད། ལོ་གསར་དུས་སྟོན། དགའ་སྟོན་རྟེན་འབྲེལ། འཚོ་བ་སྤྱོད་ཚུལ།
གནའ་དེང་འཕོ་འགྱུར་སོགས་བརྗོད་བྱ་བྱས་ཏེ། རྗོད་བྱེད་ཚིག་གོ་བདེ་བའི་
ཚུལ་དུ་ཕན་བློའི་དཔེ་ལྟའི་རྒྱུ་ཆ་འབྲི་ཁུལ་བྱས་པ་ཡིན།
སྤྱི་ཚོགས་རིང་ལུགས་ཀྱི་གསར་བརྗེ་དང་འཛུགས་སྐྲུན་གྱི་ཡངས་ཤིང་རྒྱ་
ཆེ་བའི་འགྲོ་ལམ་ཐོག་ཏུ་མཐའ་འཁྱོངས་བྱས་ན་གཞི་ནས་བོད་ལ་ཡང་དག་པ་
-དང་འཕེལ་རྒྱས་ཀྱི་མདུན་ལམ་ལྡན་པ་ལག་ལེན་ཐོག་ནས་ར་འཕྲོད་བྱུང་ཡོད།
442



འོན་ཀྱང་སྐབས་ཤིག་རིང་རྒྱལ་ཡོངས་ཁྱོན་ཡོངས་ལྟར་རིག་གནས་གསར་བརྗེ་
ཆེན་ པོའི་ བརྡབ་ གཅིག་ དང་ གོད་ ཆགས་ ཚབས་ ཆེན་ བྱུང་ ཡོད་ པ་ དེའང་།
དང་ཐོག་རིག་གནས་ཁྱབ་ཁོངས་ནང་གི་གསར་བརྗེ་ཡིན་ཡང་། རྗེས་སུ་རྒྱལ་
ཡོངས་རང་བཞིན་དང་དང་ཡོངས་ཁྱབ་རང་བཞིན་གྱི་འགལ་བ་དང་འཐབ་
རྩོད་ཛ་དྲག་ཏུ་སོང་། གསར་བརྗེ་དེས་གོང་འོག་བར་གསུམ་དུ་འཐབ་དགག་
བཅོས་གསུམ་བྱས་ཏེ་ཆབ་སྲིད་ཐོག་དང་། ལམ་ལུགས་ཐོག བསམ་བློའི་
ཐོག་ཏུ་རྙོག་ཟིང་ཆེན་པོ་བཟོས། རྙིང་བཞི་གཏོར་བའི་ལས་འགུལ་ནང་་་
གནའ་རབས་ཀྱི་དཔེ་རྙིང་དང་གནའ་རབས་ཀྱི་རིག་དངོས་ཡོད་དོ་ཅོག་མེ་ལ་
བསྲེགས། ཆག་ཧྲུག་བཏང་། ཕན་མེད་བཟོས། ཆབ་སྲིད་དང་དངོས་
པོའི་འཚོ་བ་ལ་འཇིགས་སྐུལ་ཚབས་ཆེན་ཕོག དྲན་ན་ཚང་མ་སྙིང་རླུང་སློང་
བའི་རྒྱལ་ཕུང་དམངས་གནོད་བྱ་ངན་ཡིད་སྐྱོ་དགོས་པའི་གནོད་འཚེ་ཚབས་
ཆེན་ གོང་འོག་བར་གསུམ་ཀུན་ལ་བཟོས། ། བཤད་ན་སྡུག་བསྔལ་མནར་ .
གཅོད་མྱོང་བའི་སྨྲེ་ངག་སྐྱོ་ཤས་དབུགས་རིང་བཏང་ནས་ཐོག་སེར་རླུང་གི་མེ་
ཏོག་འདབ་བརྒྱ་ས་ལ་གཏོར་བ་ལྟར། ། ཉན་ན་སྙན་སྙན་མེད་པར་སྲིད་པ་
རྒུད་པའི་གཏམ་ཚོགས་ཉན་ཡང་སྙིང་རྩ་འདར་བས་དེ་ལྟར་བྲིས་ན་དགོས་པ་
ཆུང་སྙམ་ཡིད་མ་སྤྲོ། ། འོན་ཀྱང་ཀྲུང་ཨུ་ཚང་འཛོམས་གྲོས་ཚོགས་ཐེངས་
གསུམ་པའི་དབྱར་རྔ་ལྷང་ལྷང་གྲགས་པས་རྨ་བྱའི་ཡིད་རྨུག་སྐད་ཅིག་སངས་
ནས་སླར་ཡང་དཔྱིད་དཔལ་བསུས། ། དེ་ལྟར་ཕུལ་དུ་བྱུང་བའི་རྩོད་སྒྲུབ་
དངོས་གཙོའི་ལྟ་སྤྱོད་ཉི་མའི་ཟེར་གྱིས་འཛམ་གླིང་ཡང་རྩེར་འོད་ཟེར་སྣང་བས་
མུན་པ་རྩད་ནས་ཕྱུང༌། །འགལ་རྐྱེན་མཐུན་རྐྱེན་གྱུར་བས་དམངས་ཀུན་སྤྲོ་བ་
འཕེལ་ཞིང་ཞལ་འཛུམ་བཞད་པའི་བོད་གསར་འཛུགས་སྐྲུན་ལེགས་སྐྱེས་རང་
རང་སྟོབས་ནུས་མངོན་པར་བྱས། ། དོགས་དང་འཆིང་པའི་སྣང་བ་ཀུན་ལས་
སངས་ནས་རིག་གནས་ལོ་རྒྱུས་མྱུར་སྐྱོབ་གར་སྟེགས་ཐོག་ཏུ་རང་རང་ནུས་ཚད་
443



ཟློས་གར་ཉམས་འགྱུར་ལྡན། ། མི་རིགས་ཡུལ་གོམས་ཆོས་ལུགས་དད་མོས་ཉ་
ཟླའི་གཟུགས་ཀྱང་དྭངས་གསལ་ཆུ་ངོར་གསལ་ལྟར་བསྟན་དང་འགྲོ་བའི་ཉེར་
འཚེ་ལུགས་བཟང་སྒོ་འབྱེད་གསལ། ། ཉི་བྱེད་འོད་སྣང་འབར་བའི་དྲོ་སྐྱིད་
འོག་ཏུ་མི་རིགས་ཁག་གི་རིགས་གཞུང་པདྨའི་དགའ་ཚལ་མཐའ་དག་དུས་་་
གཅིག་མངོན་པར་བཞད་པའི་སྐབས། ། དུས་རབས་གསར་དུ་བཞད་པའི་
དུས་ཀྱི་རྒྱལ་པོ་ཟླ་བའི་ཕྲེང་བ་ཞགས་ཀྱི་ཕུང་པོར་ཚུར་སྣང་རིག་པའི་དཔྱད་
འཚོལ་ བཀྲ་ཤིས་དུས་ སྟོན་མཚོན། ། ཞེས་ པ་དེ་ལྟར་མཁས་བཙུན་བཟང་
གསུམ་མཁྱེན་བརྩེ་ནུས་གསུམ་ལྡན་པའི་བསྟན་འགྲོར་ཕན་དང་བདེ་བའི་ཆེད་
དུ་སླར་ཡང་བསྐལ་པ་བཟང་པོ་ཐོབ། ། དེ་མུར་བག་མེད་དབང་དུ་མ་སོང་
མདུན་དུ་སྐྱོད་པའི་མཐུན་ཕྱུག་ཤེས་དཔལ་འགྲོ་ལམ་བདེ་སྐྱིད་འོད་སྣང་ཁྱད་དུ་
འཕགས་པར་མདུན་དུ་སྐྱོད། །ཅེས་སོ། དེ་ལྟར་བསྐྱོད་ཚར་བའི་ལམ་བུར་
ཕྱི་མིག་གཟིགས་རྒྱུ་དེ་གལ་ཆེ་བར་མཚོན་ཡོད་པས་ཆོས་དང་འཇིག་རྟེན་གཉིས་
མེད་ལྟ་བུ་མི་འབྱུང་བའི་ཕྱིར་དུ་སྤྱི་ཚོགས་ཀྱི་ཀུན་སྤྱོད་བཟང་བ་དང༌། ཕུག་
བསམ་ལྡན་པ། ཡ་རབས་ཚུལ་དུ་འཛིན་པའི་བླང་དོར་ལྡན་པ་ཞིག་དགོས་
གལ་ཤིན་ཏུ་ཆེ། གོང་གསལ་ལོ་རྒྱུས་བཟང་ངན་གཉིས་དཔེར་སྟོན་བྱས་པ་དེ་
ཡང་ཕྱིས་སུ་བློ་ལྡན་རྣམས་ལ་ཕྱོགས་འདིར་ཅུང་ཙམ་ཨེ་ ཕན་སྙམ་ནས་ལྷག་
བསམ་ཟོལ་མེད་ངང་དངོས་འབྲེལ་ཕྲག་ཐོག་ཏུ་བབས་པའི་ཁུར་པོ་ལྗིད་ཙམ་
བྱུང་ ཡང་ རང་ འཁྲིའི་ འོས་ པར་ དགའ་ བའི་ སྣང་ བ་ ཞིག་ འཆར་ བ་ དང་།
མཉམ་དུ་སེམས་ཁུར་དང་ཐེ་ཚོམ་དྲ་བར་ཚུད་པ་ལྟར་བྱུང་བའི་ལོ་རྒྱུས་འདི་
ཡང་གཏིང་ཟབ་པོ་མེད་པའི་དང་། གོ་དོན་ལོག་པ། ལག་ལེན་འཚོ་བ་
དངོས་དང་བྲལ་བ། དོན་དངོས་དང་མི་མཚུངས་པ། བརྗོད་བྱ་མི་ལེགས་
པ་སོགས་ཀུན་གྱི་ཐུགས་འདོད་དང་མ་འཚམས་པའི་ནོར་སྐྱོན་འགལ་འཛོལ་
ཡོད་སྲིད་པས་མཁྱེན་ལྡན་རྣམས་ཀྱི་དྲུང་དུ་སྔར་མ་གྲགས་པ་འགྲན་ཕྱིར་བརྗོད་
，
444



པ་མ་ཡིན་པས་ཆད་ལྷག་ནོར་འགལ་ཡོད་པ་མཆིས་རིགས་མཁྱེན་ལྡན་གཟིགས་
པ་པོ་རྣམས་ཀྱི་དགོང་འཆར་ལྷུག་རྩོལ་ཡོད་པ་ཞུ། །
སྨྲས་པ།
རབ་གསལ་མདངས་བཀྲ་རྒྱན་ལྡན་རྣམ་པར་དག །
ཡང་དག་ལམ་བཟང་ཉ་རྒྱས་ཟླ་གསལ་བཞིན། །
དཀའ་སྤྱད་བཟོད་ནས་རྣམ་ཐར་གསལ་བ་འདི། །
ཕྱི་རབས་ངེས་ཕྱིར་བློ་གསལ་སྤྲོ་བ་འཕེལ། །
ཞིང་འདིར་མི་ཡི་སྲིད་འདི་ཅི་ཞིག་མཆིས། །
དུས་ཀུན་ལུས་བཏུད་སྨྱུ་གུས་སྒྱུ་འཕྲུལ་གཟུགས། །
སྡེབ་ལེགས་མེད་ངེས་ལེགས་ཉེས་ཆེར་མེད་དེ། །
བོད་ལྗོངས་མཐོང་ཐོས་མདོ་སྟོད་རོང་འབྲོག་ཁྲོད། །
ཅི་ཕྱིར་འདི་བྲིས་ཇི་བཞིན་གཟིགས་པའི་ཕྱིར། །
འབྱུང་འགྱུར་གཞུང་ལུགས་ཆུ་རྒྱུན་ཚུལ་དུ་གྲུབ། །
བདེན་ངེས་ཕྱེད་སེམས་མཛེས་ཕྲེང་འདྲེན་བྱེད་གཏེར། །
འདོད་ཡོན་ལོངས་སྤྱོད་མགྱོགས་འགྲོ་སོར་མོས་བཀོད། །
ཕྱོགས་མཚུངས་ལེགས་ཉེས་ཡོད་རིགས་ཉེར་སྟོན་པ། །
དཀར་གཙང་ངོས་སུ་ཡི་གེ་གཟུགས་བཀོད་ཀྱང༌། །
དོན་དུ་མ་དག་འགལ་རིགས་ཡོད་ཀྱང་སྲིད། །
སྤྱན་སྔར་མཆིས་ཚེ་ལམ་སྟོན་མཛད་དུ་གསོལ། །
445



ལེའུ་བརྒྱད་པ། སྨོན་བྱང་དང་ཤིས་ཚིག
ཧ་གོ་དོན་གསལ་ལོ་རྒྱུས་རྒྱུན་སྲོལ་མྱུ་གུ་ཤེས་རིག་མེ་ཏོག་ཁྲི་སྟོང་བཞད། །
ཨ་ཅང་ཡ་རབས་སྤྱོད་ཚུལ་སྣོད་ལྡན་ཚིག་དོན་ལོ་འབྲས་ཇི་བཞིན་རབ་གསལ་བ། །
རྣམ་དཔྱོད་ཡངས་པའི་སྤྱན་སྔར་འདྲེན་མུན་སྒྲོན་མེ་ཆུང་ཆུང་གསལ་སྟོན་འདི་བཏེག་ཅིང་། །
མུན་ནག་ལག་སྙོབ་ངང་ཚུལ་དེ་སྤངས་ཇི་སྲིད་ནམ་གནས་དོན་ཀུན་ལྡན་གྱུར་ཅིག །
ཨིནྡྲ་ནཱི་ལའི་མདོག་སྔོན་ལྟར་མཚུངས། །
མཁའ་ལམ་དྭངས་བའི་ཉི་གཞོན་འོད་དུ། །
ཨུ་དུམ་ཝ་ར་ཅི་མཚར་མ་སྙམ། །
འཇམ་མཉེན་འདབ་མ་དབང་པོ་རྒྱས་ཤོག ། །
ཨེ་མ་ངོ་མཚར་ནགས་ཀྱི་ཤོད་ལུང་། །
སྔ་དེང་འབྱུང་བའི་རི་མོའི་དཔེ་བལྟ། །
ཨ་ཧོ་དྲང་གཏམ་དགོས་མེད་མ་སྙམ། །
བུང་བ་སྦྲང་རྩིའི་ཟིལ་མངར་ལྡན་ཤོག །
གངས་ལྡན་རི་བོ་དོ་ཤལ་གྱིས་མཛེས། །
ལྗོངས་སུ་བསྟན་སྲིད་རིང་ལུགས་ཡང་དག །
མང་པོས་བྱི་དོར་ལེགས་བྱས་འཕྲིན་ལས། །
ཆར་ལྡན་དུས་ཀྱི་ཆུ་གཏེར་རྒྱས་ཤོག །
སྲིད་པའི་འགྲོ་བ་ཆགས་པ། །
446



རིམ་གྱིས་བྱུང་པའི་ལོ་རྒྱུས། །
སྲིད་འདི་སྣ་ཚོགས་སྣང་ཚུལ། །
ཅུང་ཟད་དཔྱད་པ་འདི་ཕུལ། །
སྔ་རབས་རྣམས་ཀྱི་ལམ་སྲོལ། །
མེས་པོ་བྱོན་པའི་ཤུལ་ལམ། །
ཕྱི་རབས་གཞོན་ནུའི་ཚོགས་ཀྱི། །
རིང་ནས་མཐོང་བའི་རྒྱང་ཤེལ། །
རང་བཞིན་དྲང་པོར་བརྗོད་པའི། །
སོ་སོའི་མིང་དོན་གཉིས་མཐུན། །
ཇི་ལྟར་དོན་མཚུངས་དཔྱད་སོགས། །
ལུང་རིགས་བརྡར་ཤ་བཅད་ཁུལ། །
ཐོས་ཆུང་གྲོག་མས་ཁུར་འདེགས། །
ཟེགས་མའི་ཆ་ཙམ་བྲིས་པ། །
འདི་ལ་འགལ་བ་གང་མཆིས། །
གཟུར་གནས་སྤྱན་སྔར་འཆགས་སོ། །
འགྲོ་ཀུན་བདེ་ཞིང་སྐྱིད་པ། །
བཀྲ་ཤིས་བདེ་ལེགས་ཞུའོ། །
བསམ་དོན་ཡིད་བཞིན་འགྲུབ་པ། །
རྟག་ཏུ་སྨོན་ལམ་རྒྱན་ནོ། །
ཨོཾ་སྭསྟི། གསེར་གྱི་ས་གཞི་དེ་ལ་ལྷུན་པོའི་རི། །
དབང་གསུམ་ཡོངས་སུ་མ་ཤེས་ཤེས་པར་རྟོགས། །
རྨད་བྱུང་ལེགས་བྱས་བཟང་པོ་དེ་ཡང་དཀོན། །
447



to
མཆོག་གྱུར་རིན་ཆེན་དོ་ཤལ་མཁས་པའི་རྒྱན། །
དེ་ལྟར་ལུགས་བཟང་ལུང་རྟོགས་ཐུབ་པའི་བསྟན། །
འཛིན་ཞིང་སྐྱོང་ན་དོན་གཉིས་ཁུར་དུ་བླངས། །
མདོ་སྔགས་ལམ་བཟང་ཚངས་དབྱངས་དམ་པའི་ཆོས། །
ཀྱི་བསེར་རླུང་གི་རང་བཞིན་བསིལ་བྱེད་མཚུངས། །
སྙིང་སེལ་དབུགས་འབྱིན་ཐུགས་བཞེད་ཕྱོགས་ལས་རྒྱལ། །
མཚན་ཉིད་དོན་རྟོགས་རང་རང་དགའ་ཚལ་དུ། །
དགེ་ཞིང་ལེགས་པའི་སྙིང་བཅུད་དཔྱིད་ཀྱི་དཔལ། །
བཟང་པོའི་སྤྱོད་ཚུལ་རང་བཞིན་རྟོགས་གྱུར་ཅིག ། །
གོང་གི་བསྔགས་འོས་སྤྱོད་པའི་རི་མོའི་ལམ། །
འགོད་ལ་ངལ་མེད་བརྩོན་ལ་ལྷུར་བླངས་ནས། །
མཁས་གྲགས་འདོད་རྒྱལ་བདག་བསྟོད་གཞན་སྨོད་མིན། །
རང་གཏམ་ཚུལ་བཟུང་བུང་བ་མྱོས་པའི་གླུ། །
དག་སྣང་སྙིང་གི་མེ་ལོང་གཡའ་ཕྱིས་པར། །
ལོ་རྒྱུས་གཟུགས་བརྙན་ཅི་ཡང་འཆར་འདིར་སྨོས། །
སྔར་དེང་བྱུང་བའི་ལོ་རྒྱུས་འདི་བརྗོད་པས། །
ཀུན་ཁྱབ་གསལ་བའི་སྒྲོན་མེ་མ་ཡིན་ཀྱང༌། །
རང་ཁྱིམ་གསལ་བའི་མར་མེའི་འོད་དང་མཚུངས། །
འོན་ཀྱང་བདག་བློའི་རྨོངས་པའི་འགལ་འཁྲུལ་ཀུན། །
མཁས་ཤིང་གྲུབ་པའི་སྤྱན་སྔར་འཐོལ་ལོ་བཤགས། །
གཞན་ཡང་འཇིག་རྟེན་ཁམས་འདིར་ཐམས་ཅད་ཀྱི། །
ནད་དང་མུ་གེ་འཁྲུག་རྩོད་ཀུན་ཞི་ཞིང་། །།
ཆར་ཆུ་དུས་བཟང་ལོ་ཕྱུགས་རྟག་ཏུ་ལེགས། །
448



འགྲོ་ཀུན་བདེ་ཞིང་སྐྱིད་པའི་བཀྲ་ཤིས་ཤོག ། །
དགེའོ། བཀྲ་ཤིས་འཛམ་གླིང་རྒྱན་གྱུར་ཅིག །
མངྒལཾ། ། ། །
449



责任编辑:顿
封面设计:阿曲
西藏那雪比如史
日旺旦增著
西藏人民出版社出版发行
西藏军区印刷厂印刷
开本:850x1168 1/32 印张:14.75 插页:16 字数:250千
2002年3月第1版第1次印刷
印数:01-1,500
| ISBN7-223-01299-4/K-17
( 19.80 元(平)
民文(藏78)定价:99.80 元(精)



责任编辑:
年
封面设计,阿曲
封面摄影,格平日
ISBN 7-223-01299-4
ISBN7-223-01299-4/K17
民文了競79} 价19.80元(平
9787223[G72997lly
